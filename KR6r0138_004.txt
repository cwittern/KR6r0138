# -*- mode: mandoku-view -*-
#+TITLE: 廣弘明集
#+DATE: 2015-08-30 22:28:47
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0138_T_001-0098b>
#+PROPERTY: JUAN 4
¶
¶¶<pb:KR6r0138_WYG_004-1a>
欽定四庫全書
　廣𢎞明集卷四¶¶
　　　　　　　　　　　　唐　釋道宣　撰¶
　　叙梁武帝¶捨事道法¶¶¶¶
梁高祖武皇帝年三十四登位在政四十九¶年雖億兆
務殷而卷不釋手内經外典罔¶不厝懷皆為訓觧數千
餘卷而儉約自節¶羅綺不緣寢處虚閒晝夜無怠致有
布被莞¶蓆草屨葛巾初臨大寶即備斯事日惟一<md:KR6r0138_T_004-0112a>¶食永
<pb:KR6r0138_WYG_004-1b>
絶辛羶自有帝王罕能及此舊事老子¶宗尚符圖窮討
根源有同妄作帝乃躬運神¶筆下詔捨道文曰維天監
三年四月八日¶梁國皇帝蘭陵蕭衍稽首和南十方諸
佛十¶方尊法十方聖僧伏見經云發菩提心者即¶是佛
心其餘諸善不得為喻能使衆生出三¶界之苦門入無
為之勝路故如來漏盡智凝¶成覺至道通機徳圓取聖
發慧炬以照迷鏡¶法流以澄垢啓瑞迹於天中爍靈儀
於象¶外度羣迷於慾海引含識於涅槃登常樂¶之高山
<pb:KR6r0138_WYG_004-2a>
出愛河之深際言乖四句語絶百非¶應迹娑婆示生淨
飯王宮誕相步三界而為尊道樹成光普大¶千而流照
但以機心淺薄好生厭怠自期二月當至雙林遂乃¶湛
説圓常且復潜輝鶴樹闍王滅罪婆藪除¶殃若不逢值
大聖法王誰能救接在迹雖¶𨼆其道無虧弟子經遲迷
荒躭事老子歴葉¶相承染此邪法習因善發棄迷知□
今捨舊¶醫歸憑正覺願使未來世中童男出家廣𢎞¶經
教化度含識同共成佛寧在正法之中長淪¶惡道不樂
<pb:KR6r0138_WYG_004-2b>
依老子教暫得生天涉大乘心離¶二乘念正願諸佛證
明菩薩攝受弟子蕭衍¶和南于時帝與道俗二萬人於
重雲殿重閣¶上手書此文發菩提心至四月十一日又
敕¶門下大經中説道有九十六種唯佛一道¶是於正道
其餘九十五種名為邪道朕捨邪¶外以事正内諸佛如
來若有公卿能入此¶誓者各可發菩提心老子周公孔
子等雖是¶如來弟子而化迹既邪止是世間之善不能¶
革凡成聖其公卿百官侯王宗族宜反偽就<md:KR6r0138_T_004-0112b>¶真捨邪入
<pb:KR6r0138_WYG_004-3a>
正故經教成實論云若事外道心¶重佛法心輕即是邪
見若心一等是無記性¶不當善惡若事佛心强老子心
弱者乃是清¶信言清信者清是表裏俱淨垢⬤惑累皆
盡¶信是信正不信邪故言清信佛弟子其餘諸¶信皆是
邪見不得稱清信也門下⬤施行¶
　　上武帝捨事道法啓(幷敕/)　　　邵陵王綸
天監三年四月十七日侍中安前將軍丹陽尹邵陵¶王
上啓云臣綸聞如來嚴相巍巍架於有頂¶微妙色身蕩
<pb:KR6r0138_WYG_004-3b>
蕩顯乎無際假金輪而啓物託¶銀粟以應凡砥般若之
利刀牧涅槃之妙¶果汎生死之苦海濟常樂於彼岸故
能降慈¶悲雲垂甘露雨七處八會教化之義不窮四¶諦
五時利益之方無盡竝水清日盛霧豁雲¶除爝火翳光
塵熱自靜可謂入俗化於蒙¶底出世冥此真如使稠林
邪逕之人景法¶門而無倦渴愛聾瞽之士慕探賾而知
⬤道¶樹始於迦維徳音盛於京洛恒星不見周鑒¶娠徵
滿月圓姿漢感宵夢五法用傳萬徳方¶兆華俗潜啓競
<pb:KR6r0138_WYG_004-4a>
扇高風資此三明照迷途之¶失憑兹七覺拔長夜之苦
屬值皇帝菩薩應¶天御物負扆臨民含光宇宙照清海
表垂無¶礙辯以接黎庶以本願力攝受衆生故能隨¶方
逗藥示權因顯崇一乘之旨廣十地之基¶是以萬邦迴
向俱稟正識幽顯靈祗皆蒙誘¶濟人興等覺之願物起
菩提之心莫不翹勤¶歸宗之境悦懌還源之趣共保慈
悲俱修忍¶辱所謂覆䕶饒益橋梁津濟者矣道既光被¶
民亦化之於是應真飛錫騰虚接影破邪外¶道堅持正
<pb:KR6r0138_WYG_004-4b>
國伽藍精舍寶刹相望講道𫝊經<md:KR6r0138_T_004-0112c>¶徳音盈耳臣昔未達
理源稟承外道如欲須¶甘果翻種苦栽欲除渴乏反趣
醎水今啓迷¶方粗知歸向受菩薩大戒戒節身心捨老
子¶之邪風入法流之真教伏願天慈曲垂矜許¶謹啓¶¶
四月十八日中書舍人臣任孝恭宣敕云¶能改迷入正
可謂是宿植勝因宜加勇猛也¶
　　叙齊高祖廢道法事¶
昔金陵道士陸修靜者道門之望在宋齊兩¶代祖述三
<pb:KR6r0138_WYG_004-5a>
張𢎞衍二葛郄張之士封門受籙¶遂妄加穿鑿廣制齋
儀糜費極繁意在王者¶遵奉會梁祖啓運下詔捨道修
靜不勝其憤¶遂與門人及邊境亡命叛入北齊又傾散
金¶玉贈諸貴遊託以襟期冀興道法帝惑之¶也於天保
六年九月乃下敕召諸沙門與道¶士學達者十人親自
對校於時道士呪諸沙¶門衣鉢或飛或轉呪諸梁木或
横或竪沙¶門曾不學方術黙無一對士人擁閙貴賤移¶
心竝以靜徒為勝也諸道士等雀躍騰倚魚¶睨雲漢高
<pb:KR6r0138_WYG_004-5b>
談自矜誇⬤道術仍又唱言曰神¶通權設抑挫强禦沙
門現一我當現二今薄¶示小術竝辭退屈事亦可見¶帝
令上統法師與靜捔試上統曰方術小¶伎俗儒恥之況
出家人也雖然天命令拒豈¶得無言可令最下座僧對
之即往尋覔有僧¶佛俊一名曇顯者不知何人遊行無
定飲噉¶同俗時有放言標悟宏逺上統知其深量私¶與
之交于時名僧盛集顯居末座酣酒大醉¶昂兀而坐有
司不敢召之以事告於上統<md:KR6r0138_T_004-0113a>¶上統曰道士祭酒常道所
<pb:KR6r0138_WYG_004-6a>
行止是飲酒道人可¶共言耳可扶輿將來於是合衆皆
憚而怯上¶統威權不敢有諌乃兩人扶顯令上高座既¶
上便立而含笑曰我飲酒大醉耳中有所聞¶云沙門現
一我當現二此言虚實道士曰有¶實顯即翹一足而立
云我已現一卿可現二¶各無對之顯曰向呪諸衣物飛
颺者我故¶開門試卿術耳命取稠禪師衣鉢呪之諸¶道
士一時奮發共呪一無動揺帝敕取衣乃¶至十人牽舉
不動顯乃令以衣置諸梁木又¶令呪衣都無一驗道士
<pb:KR6r0138_WYG_004-6b>
等相顧無賴猶以¶言辯自高乃曰佛家自號為内内則
小也¶詔我道家為外外則大也顯應聲曰若然¶則天子
處内定小百官處外為大矣靜與¶其屬緘口無言帝目
驗臧否便下詔曰法門¶不二真宗在一求之正路寂泊
為本祭酒道¶者世中假妄俗人未悟仍有祗崇麴蘖是
味¶清虚焉在朐脯斯甘慈悲永隔上異仁祠¶下乖祭典
皆宜禁絶不復遵事頒勒逺近咸¶使知聞其道士歸伏
者竝付昭𤣥大統上法¶師度聴出家未發心者可令染
<pb:KR6r0138_WYG_004-7a>
剃爾日斬首¶者非一自謂神仙者可上三爵臺令其投
身¶飛逝皆辟屍塗地偽妄斯絶致使齊境國無¶兩信迄
於隋初漸開其術至今東川¶此宗微末無足抗言帝諱
洋即元魏丞相高¶歡之第二子也嫡兄澄急性為奴所
害洋¶襲其位代為相國魏歴將窮洋築壇於南郊¶筮遇
大横大吉漢文之卦也乃鑄金像一寫¶而成魏收為禪
文魏帝署之即受其禪為大<md:KR6r0138_T_004-0113b>¶齊也凡所行履不測其愚
智委政僕射楊遵¶彥帝大起佛寺僧尼溢滿諸州冬夏
<pb:KR6r0138_WYG_004-7b>
供施行¶道不絶時稠禪師箴帝曰檀越羅刹治¶國臨水
自見帝從之覩羣羅刹在後於是¶遂不食⬤禁鷹鷂去
官漁屠辛葷悉除不得¶入市帝恒坐禪竟日不出禮佛
行繞其疾如¶風受戒於昭𤣥大統法上面掩地令上履¶
髮而授焉先是帝在晉陽使人騎駝敕曰向¶寺取經函
使問所在帝曰任駝出城及出奄¶如夢至一山山半有
佛寺羣沙彌遙曰高洋¶馲駝來便引見一老僧拜之曰
高洋作天子¶何如曰聖明曰爾來何如曰取經函僧曰¶
<pb:KR6r0138_WYG_004-8a>
洋在寺嬾讀經令北行東頭與之使者反命¶初帝至谷
口木井佛寺有捨身癡人不解語¶忽謂帝曰我去爾後
來是夜癡人死帝尋崩¶於晉陽¶
　　通極論(并叙/)　　　　　　　　　釋彥琮¶
原夫𨼆顯二途不可定榮辱真俗兩端孰能¶判同異所
以大𨼆則朝市匪諠高蹈則山¶林無悶空非色外天地
自同指馬名不義¶裏肝膽可如楚越或語或黙良踰語
黙之¶方或有或無信絶無有之界若夫雲鴻震¶羽孔雀
<pb:KR6r0138_WYG_004-8b>
謝其逺飛淨名現疾比丘憚其高辯¶發心即是出家何
闗落髪棄俗方稱入法豈¶要抽簪此即染淨之門權實
而莫曉倚伏之¶理吉凶而未悟遂使莊生宗齊一之論
釋子¶説會三之旨大矣哉諒為深逺實難鉤致竊¶聞隂
陽合而萬物成鹹淡和而八珍美何廢¶四時恒序五味
猶别以此言之豈真俗之混<md:KR6r0138_T_004-0113c>¶淆𨼆顯之云異或有寡聞
淺識則欲智凌周¶孔微庸薄宦便將位比帝王强自大
以立身¶謂一人而已矣不信有因果遂言無佛法輕¶毁
<pb:KR6r0138_WYG_004-9a>
泥曰賤懱沙門愚襲腐儒戯招冥禍或有¶始除俗服狀
如徳冠天人纔挂僧名意似聲¶高海域慠然尊處詳為
極聖豈知十纒猶障¶三學靡聞不隨機而接物竟抱愚
而自守悲¶夫二子殊途一何踳駮高懷達士孰可然哉¶
冀欲解紛挫鋭假設旗鼔雖復俱有抑揚終¶以道為宗
致其猶五色綺錯近須彌而會同¶萬像森羅依虚空以
總集歸根自芸芸之¶物吞谷實茫茫之海斯誠光贊於
佛道述奬¶於𤣥門庶令無我無邪允謙允敬式貽後進¶
<pb:KR6r0138_WYG_004-9b>
論之云爾
有梵行先生者高屏塵俗獨栖丘¶壑英明逸九天之上
志氣籠八紘之表藉¶茅枕石落髪灰心糞衣殊羊續之
袍繩牀異¶管寧之榻自𨼆淪西嶽數十年矣⬤乎不拔¶
澹然無為每而嘆曰窮則獨善其身達則¶兼濟天下但
蒼生擾擾縶以愛羅不可自致¶清昇坐觀塗炭復須棄
置林藪分衛人間於¶是屈跡暫遊方踐京邑次於灞上
有行樂公¶子者控龍媒於流水飛鶴葢於浮雲繡衣¶侯
<pb:KR6r0138_WYG_004-10a>
服薰風合氣璁勒金鞍爭光炫日定知擲¶果之愛是屬
潘生割袖之寵已迷漢帝接軫¶城隅陪曹王之席連鑣
池側⬤山公之賞道¶逢先生怪而問曰先生貌若燕趙
之士髪如¶呉越之賔容色似困陳蔡衣製不闗楚魯徐¶
行低視細語顰眉瓦鉢恒持無異顔回之瓢¶器錫音乍
振何殊原憲之藜杖此地未之覩<md:KR6r0138_T_004-0114a>¶我嘗所不聞敢問先
生何方而至¶先生靜黙良久徐而對曰觀子馳騁於名
利¶荒昬於色聲戴天猶不測其高履地尚不知¶其厚吾
<pb:KR6r0138_WYG_004-10b>
聞坎井之内本無吞舟之鱗榆枌¶之間詎有垂雲之翼
吾非子之徒歟其可¶識乎試當為子言之幸子暫留高
聴吾師也¶徳本深搆樹自三祇之初妙果獨高成於百¶
刼之末總法界而為智竟虚空以作身寧¶唯氣稟二儀
道周萬物而已斯故身無不在¶量極規矩之外智無不
為用絶思議之表不¶可以人事測豈得以處所論將啓
愚夫之視¶聴須示真人之影跡其猶谷風之隨嘯虎慶¶
雲之逐騰龍感應相招抑惟常理於是降神¶兠率之宮
<pb:KR6r0138_WYG_004-11a>
垂像迦毗之域氏曰瞿曇種稱刹¶利俗名悉達道字能
仁乃白淨王之太子也¶家世則輪王迭襲門風則聖道
相因地中三¶千既殊於雒邑國朝八萬有踰於稽嶺宗¶
親籍甚孰可詳焉暨吾師生也坤形六動方¶行七步五
淨雨華滿國二龍灑水遍空神瑞¶畢臻吉徵總萃觀諸
百代曾未之有然復孕¶異堯軒産殊禹偰至如黑帝入
夢之兆白光¶滿室之徵徒曰嘉祥詎可擬議身邊則金
色¶一丈眉間則白毫五尺開卍字於胷前¶躡千輪於足
<pb:KR6r0138_WYG_004-11b>
下大略以言三十有二非可以¶龍顔虎鼻八彩雙瞳方
我妙色校其昇降者¶也雖復呂公之相高帝世謂知人
若譬私陀¶之視吾師未可同日於是崇業大寶正位少¶
陽甲觀洞開龍樓迴建至如多才多藝允文¶允武非闗
師保自因天骨或於太子池臨泛<md:KR6r0138_T_004-0114b>¶之辰博望苑馳射之
際力格香象氣冠神¶功試論姬發曹丕莫之與擬漢盈
夏啓寧足¶涉言父王宿衛甚嚴喻視彌篤九重禁闥聲¶
聞則四十里三時密殿姬麗則二萬人然以¶道性恬凝
<pb:KR6r0138_WYG_004-12a>
志願沖固雖居三惑之境不改一¶心之節歴王城之四
門哀老病之三苦乃自¶嗟曰人生若此在世何堪脱屣
尋真其於斯¶矣于時桃則新花落雨青春始仲月則半
輪¶低閣永夜方深觀妓直之似横屍悟宮闥¶之如敗冡
天王捧白馬而踰城給使持寳冠¶而詣闕雖復秦世蕭
史周時子晉許由洗耳¶於箕山莊周曵尾於濮水方兹
去俗何其蔑¶如是以仙林始抽⬤之地禪河起苦行之
跡¶沐金流之淨水遊道場之吉樹食假獻糜¶座因施草
<pb:KR6r0138_WYG_004-12b>
於是十方智圓六通神足魔兵席¶卷大業克成獨稱為
佛是吾師也法輪則奈¶國初轉僧侣則憍陳始度至於
迦葉兄弟目¶連朋友西域之大勢東方之遍吉二十八
天¶之主一十六國之王莫不服道而傾心餐風¶而合掌
於是他化宮裏乃𢎞十地耆闍山上¶方會三乘善吉談
無得之宗淨名顯不言之¶旨伏十仙之外道制六羣之
比丘胷前則吐¶納江河掌内則搖蕩山谷論刼則方石
屢¶盡辨數則微塵可窮斯乃三界之大師萬古¶之獨步
<pb:KR6r0138_WYG_004-13a>
吾自庸才談何以盡縱使周公之制¶禮作樂孔子之述
易删詩子賜之言語商¶偃之文學爰及左元放葛孝先
河上公柱下¶史竝驅馳於方内何足道哉自我含靈福¶
盡法王斯逝遂使北首提河春秋有八十矣<md:KR6r0138_T_004-0114c>¶應身粒碎
流血何追爭決最後之疑競奉臨¶終之供嗚呼智炬消
慈雲滅長夜諸子誠可¶悲夫於是瞻相好於香檀記筌
蹄於貝葉三¶藏受持四依補處而我師風無墜特恃斯
乎但¶世道紛華羣情矯薄人代今古暨于像運既¶當徂
<pb:KR6r0138_WYG_004-13b>
北稍復東漸所以金人夢劉莊之寢摩¶騰佇蔡愔之勸
遺教之流漢地創發此焉迄¶今五百餘年矣自後康僧
會竺法䕶佛圖澄¶鳩摩什繼踵來儀盛宣方等遂使道
生道安¶之侣慧嚴慧觀之徒竝能銷聲挂冠翕然歸¶向
緇門繁熾焉可勝道吾少長山東尚素王¶之雅業晚遊
闗右慕黄老之𤣥言俱是未越¶苦河猶淪火宅可久可
大其唯佛教也歟¶遂乃希前代之清塵仰羣英之逺跡
歸斯正¶道拔自沈泥本號離欲之逸民摧邪之大將¶吾
<pb:KR6r0138_WYG_004-14a>
之儔黨其謂此乎公子蹙額而言曰觀先¶生之辯雖可
談天然其所説何太虚誕竊¶尋佛本啓化之辰當我宗
周之運自云娑婆¶總攝靡所不歸或復光照無際聲震
有頂或¶復八部雲臻十方輻湊計天竺去我十萬里¶餘
俱在須彌之南竝是閻浮之内那忽此間¶士庶無至佛
所如來亦何獨簡不賜餘光弗¶生我秦漢靡載我墳籍
詳此二三疑惑逾甚¶僕聞貞不絶俗𨼆不違親所以和
光於塵裏¶披蓮於火内至若束帶垂纓無妨修徳留鬚¶
<pb:KR6r0138_WYG_004-14b>
長髪足可閒居且道本虚通觸無不是何¶必絶棄於冠
⬤專在於錫鉢竊以不傷遺體始著¶孝心莫非王臣終
從朝命今既赭衣髠髪未¶詳其罪不仕天子無乃自高
敢諮先生請當<md:KR6r0138_T_004-0115a>¶辨析¶先生曰吾聞大音不入於俚耳其
驗兹乎猶¶欲以寸管窺天小螺量海而我法門夐出非¶
吾子之能極吾且仰憑神力更為言之吾師¶化道含𢎞
靈鈞逺被但衆生縁薄自為限礙¶耳何闗佛威之不大
聖澤之無均其猶日月¶垂象麗天雷霆發音動地而簡
<pb:KR6r0138_WYG_004-15a>
於聾瞽豈光¶微聲小者哉然佛遊舍衛有餘二紀三億
之¶家猶不聞見何怪邊地十萬里乎竊以周孔¶之生本
惟華夏之邑夷狄不信其理何邪至¶於東方朔之升天
淮南王之入籙然乘鸞排¶霧世有其人欲不長於神仙
猶密之而弗載¶寧解味吾師之道術書之於惇史乎況
值秦¶皇焚典經籍不全何容守此局文遂無大見¶然有
惑彼正真甘兹隨俗未悟身之非潔豈¶達命也無常服
翫則數重不止慳貪則一毛¶難落屑屑頑民可悲之甚
<pb:KR6r0138_WYG_004-15b>
吾已無保於形骸¶誰有營於炫好鬚髪既剪我心自伏
衣惟壊¶色愛情何起所以五綴而持想六時而繫念¶蕭
然物外是曰逆流竊聞夏禹䟽川則有勞¶手足墨翟利
物則不悋頂踵殺身以成仁餓¶死而存義此竝有違於
大孝然猶盛美於羣¶書吾養性棲𤣥立身行道方欲廣
濟六趣¶高希萬徳豈學子拘之於小節顧在膚髪之¶間
哉扇逐榮名餘事從北面之朝也其若¶効淺禄微唯勞
諾走無暇功高位極常懼危¶溢不安千仞棄珠一何賤
<pb:KR6r0138_WYG_004-16a>
寶但火内之蓮非¶吾所發染而不染何爾能知公子曰
先生强¶誇華以飾非䕶牆茨而不掃請聴逆耳之篤<md:KR6r0138_T_004-0115b>¶論
略條其弊也四焉僕聞玉樹不林於蒹葭¶威鳯不羣於
燕雀先生道雖微妙門人獨何¶庸猥或形陋族微或𩔖
卑神闇無三端可以¶參多士無十畝可以為匹夫墯王
事之不閒¶恥私門之弗立寄逃役於佛寺之内纔容身¶
於法服之下見人不能叙寒温讀經不解立正義空知
高心於百姓背禮於二親非所以¶自榮其弊一也僕聞
<pb:KR6r0138_WYG_004-16b>
采椽土堦之儉唐堯之¶所以字民瓊室玉臺之盛商辛
之所以敗俗¶況如來行惟少欲徳本大悲只應宴坐於
塜¶間經行於樹下何宜飾九層之刹建七寶之¶臺不愍
作者之勞不慚居者之逸非所以自¶約其弊二也僕聞
無自伐功老聃之極教不¶讚己徳唯佛之格言勞謙則
君子終吉克¶讓則聖人上美必若内徳充盛自然外響
馳¶應賔侶坐致揄揚豈況佛心澄靜亡諸得失¶之咎如
何獨許世尊之號不欲推人然彼羣¶經莫二之宗各談
<pb:KR6r0138_WYG_004-17a>
第一之稱自生矛盾將¶何以通非所以自遜其弊三也
僕聞情存兩¶寶心慎四知方曰通人之雅懐廉士之高
節¶或散之於宗族或棄之於山水況𤣥道清淨¶反俗沙
門而復縱無厭之求貪有為之利勸¶俗人則令不留髓
腦論䞋施則便無讓分毫¶或勝貴經過或上客至止不
將虚心而接待¶先陳出手之倍數此乃有識之同疾海
内之¶共知非所以自廉其弊四也僕直言雖苦可¶為藥
石惟先生高見覽以詳之¶先生曰吾子不笑何謂道邪
<pb:KR6r0138_WYG_004-17b>
子但好其所以¶同寧知其所以異徒欲圮毁未損金剛
吾<md:KR6r0138_T_004-0115c>¶道𢎞邃豈可輕矣吾聞萬機斯總聖皇所以¶稱大百
川是納巨壑所以為深王則不恥¶於細民海則無逆於
小水況吾師大道曠無¶不濟有心盡攝未簡怨親自當
品戒徳之小¶大混族𩔖之高下故有除糞庸人翻涉不
生¶之位應書貴士倒墜無間之獄内秘難識外¶相孰知
子何自擅為銓衡吾未相許為水鏡¶若但以貌取人失
之逺矣遂使叔向伏鬷蔑¶之語長者悟沙彌之説且復
<pb:KR6r0138_WYG_004-18a>
窮通有運否泰¶無恒或始榮而後辱或初微而後盛異
轍紛¶綸可略言也至如立錐無地非慕堯舜之¶徳餘苗
不紹豈𫝊湯武之聖詎知吞併六¶國其先好馬牧人約
法三章則唯亡命亭¶長樊灌起販屠之肆伊呂出厨釣
之間歴代¶因循高門相襲遂為四海强族五陵貴氏冠¶
冕陵雲風流葢世暨若朝陽晞露羨皁𨽻之¶難留宿草
負霜混螻蟻之莫别是知用與不¶用虎鼠何常尋末窮
本人倫一槩那忽輕以¶乗軒蔑兹甕牖雖復才方周旦
<pb:KR6r0138_WYG_004-18b>
亦何足觀嘗¶試言之朝市虚煩身心空弊智者同棄賢
人¶共鄙但覺斯懷之可入所以避地而歸來吾¶則厭來
苦而知昨非子便躭往欲而惑今是¶寧自安貧樂道少
賤多能奚用太廟之犧牲¶竪子之烹鴈吾今素質自居
黙念無雜不假¶導於仁義豈亂想於繁華固亦騎遺牝
牡自¶忘寢膳詎守寒温之小才音義之薄伎修¶心可以
報徳何局定省之儀𢎞化可以接引¶寧止俯仰之事此
吾所謂一勝也吾師空閒¶樂處不唯聚落輕微務納豈
<pb:KR6r0138_WYG_004-19a>
獨珠瓔是以<md:KR6r0138_T_004-0116a>¶栖形五山遊神三徑或受童土或餐馬麥¶
讚淨心之小施譏雜相之多捨庶令藉此而¶建善根因
兹而表誠信斯自束脩大體供養¶恒式豈佛身之欲須
乃含生之達志便以¶凡俗難悟憍嫉未除競獻名寶利
收多福所¶以玉槃高刹掩日聳於半天繡桷飛甍連¶雲
被於㝢内爭名好尚善將焉在著相寡識¶遂及乎斯雖
乖至真之理足感榮華之樂生¶民唯此為功如來亦何
抑説此吾所謂二勝¶也吾聞談無價之竒寶冀欲拯貧
<pb:KR6r0138_WYG_004-19b>
讚不死之¶神香只將愈疾但衆生信邪巫之狂藥捨正¶
覺之甘露困毒已深懷迷自久吾師之出世¶也本許救
濟為功知我者希無容緘黙使物¶識真以迴向何是非
而自取若夫二佛不竝¶於世兩日不共於天厥號無等
庶𢎞至教非¶如君子之小聖事謙讓之風者已然至理
同¶歸逐情異説是經稱最各應宜聞此吾所謂¶三勝也
吾聞不趨四民之利莫致百鎰之¶金但大患未亡有待
須養吾稱乞士則受之¶以知足子名施主則傾之以國
<pb:KR6r0138_WYG_004-20a>
城何容責我¶之貪非不自揣已之慳蔽是驗分財相得
獨¶應管鮑乎吾聞天王武庫出給尚不由臣下¶況吾師
福物取與寧獨任凡僧本雖四輩而¶來今屬三寶而用
為道興供義乖行福既為¶十方常住非曰私擬諸已自
專則法律不許¶請衆則和合無由不知子何徳以能銷
吾何情¶而敢擅只懼我之同咎豈欲貪利者哉竊以¶粒
重七斤投水則煙火騰沸飯餘一鉢與人¶則羣𩔖充滿
佛猶無悋於饑犬寧有惜於<md:KR6r0138_T_004-0116b>¶餓烏是知輒用固以招⬤
<pb:KR6r0138_WYG_004-20b>
迴施許而獲益¶真是衆生之薄福則非吾師之褊心至
如餓¶鬼不覩川流病人弗覺美味罪闗於餓病¶豈流味
之無也竊聞功臣事主粟帛不次而¶酬勲明主責躬蒼
旻不言而効徳子弗能¶自慨之無感專謗吾師之不惠
持此饕餮何¶以為人至若鄭侯傾産於交遊田君布心
於¶賔客空規豪蕩之聲勢詎擬福田而推揚¶此吾所謂
四勝也吾雖言不足而理有餘子¶但驚所未聞惑於所
不見吾之所説子可悟¶矣公子曰先生雖高談自雪終
<pb:KR6r0138_WYG_004-21a>
𩔖守株所論¶報應何其悠眇僕聞開闢混元分剖清濁
薄¶淳異稟愚聖派流至如首足之方圓翔潜之¶鱗羽命
分修短身名寵辱莫非自然之造化¶詎是宿業之能為
竊見景行不虧夭身世而¶嬰禍狂勃無禮竟天年而享
福遭墮若¶斯因果何驗且氣息則聚生散死形神則上¶
歸下沈萬事寥廓百年已矣何處天宮誰為¶地獄庸人
之所信達士未之言先生猶或¶繫風請更量也¶先生曰
公子辯士哉見何庸淺所談不踰¶百世所歴無越八⬤
<pb:KR6r0138_WYG_004-21b>
詎能曉果報之終期¶察因緣之本際不可局凡六識罔
聖三明者¶也吾聞播殖百穀非獨水土之功陶鑄四¶生
詎止隂陽之力既有根於種𩔖亦無離¶於集起竊見或
體合夫妻子孫不孕或身非¶鰥寡男女莫均至於螢飛
蟬化蜂巢蟻卵非¶搆兩精之産豈從二藏之妊若但稟
之於乾¶坤人亦奚賴於父母一須委運慈孝何歸是<md:KR6r0138_T_004-0116c>¶知
因自參差果方環互支分三報星羅萬品¶或今身而⬤
受或來世而晚成此理必然亦¶何而朽竊以賞罰不濫
<pb:KR6r0138_WYG_004-22a>
王者之明法罪福¶無舛業道之大功政治則五刑罰禄
位賞幽¶祇則三塗罪人天福目前可以為鑒誡豈伊¶吾
之構虚論哉子未陷囹圄誰信有廷尉不¶遊岱宗便謂
無鬼府但善惡積成則殃慶有¶餘被之茂典爾所未悉
至如疏勒涌泉之應¶大江横石之感羊公白玉郭巨黄
金驄標鮑¶宣之馬珠降噲參之鶴爰及宣王之崩於杜¶
伯襄公之懼於彭生白起甘死之徵李廣不¶侯之驗陸
抗殃則遺後郭恩禍則止身斯甚¶昭著孰言冥杳雖有
<pb:KR6r0138_WYG_004-22b>
知無知六經不説然祭¶神祭鬼三代攸𫝊必也死而寂
寥何求存以¶仁行無寧棄儒墨之小教失幽明之大理¶
子可惜良才大甚愚僻早須歸悔體我真言¶公子曰先
生雖懸河逸辯猶有所蔽僕聞天¶生烝民剛柔為匹所
以變化形器含養氣靈¶婚姻則自古洪規嫁娶則列代
恒禮罪應不¶闗於子𦙍道亦無礙於妻妾遂使善慧許
賣¶華之約妙光納施珠之信衆香六萬尚曰法¶師毗邪
二千猶名大士何獨曠兹仇偶擁此¶情性亢龍有悔其
<pb:KR6r0138_WYG_004-23a>
欲如之品物何以生佛種¶誰因續此先生之一蔽也僕
聞猛獸為暴民¶之業毒蟲含傷物之性所以順氣則秋
獮除¶害則夏苗天道之常何罪而畏至於牛豕充¶犧羔
鴈備禮運屬厨人之手體葬嘉賔之腹¶本天所生非此
焉用然復鳥殘自死虎聴内¶律如何闕養形命空作土
塵此先生之二蔽<md:KR6r0138_T_004-0117a>¶也僕聞天列箕星地安泉郡酒之為
物其來¶尚久銷愁適性獨可兹乎所以嵇阮七賢興¶情
於斗石之量勛華兩聖盛徳於鍾壺之¶飲管則藉此而
<pb:KR6r0138_WYG_004-23b>
談𤣥于則因兹而斷獄聞諸¶往哲未嘗不醼但自持之
於禮何用阻衆獨¶清此先生之三蔽也僕聞八政著民
天之食¶五味資道器之身降兹呼吸風霞餌飲芝露¶敢
為生𩔖罔弗由之自可飽食用心無廢於¶道業何假持
齋倦力有乏於勤修此先生之¶四蔽也先生若改斯蔽
僕亦慕焉先生曰吾¶聞剛强難化固當爾耳子之蔽乎
自不知其¶蔽吾之通也子豈識其通由此觀之未可與¶
言道也竊以鄙言無遜尚避至親邪行不仁¶猶慚先達
<pb:KR6r0138_WYG_004-24a>
然其男則纔離襁褓羨雙飛以求¶娶女則僅辭乳哺怨
空房而感情茍貪小樂¶公行世禮積習生常混然誰怪
此而無恥尤¶𩔖鶉鵲勿將羣小之制㛰敢非高尚之敦
雅¶且㛰者昬也事寄昬成明非昌顯之裁範¶諒是庸鄙
之危行獨有展禽桞下之操可以¶厲淫夫彭祖獨卧之
術可以養和性斯固播¶之於良書美之於方策況乃吾
師之成教也¶𢎞淨行之宗經豈復順彼邪風嬰兹欲網
將¶出六天之表猶無攜妓妾既超四空之外焉¶可挾妻
<pb:KR6r0138_WYG_004-24b>
孥惟有二果白衣繫業通許一牀¶居士精而難混但品
物之生自有緣託何必¶待我之相配方嗣於吾師獨不
聞同一化生¶士無女業咸屏四大法喜資形此吾所謂
一通也¶吾聞生死去來本方步蠖顯晦上下無異循¶環
業之所運人畜何准是以衛姬蜀帝之徒<md:KR6r0138_T_004-0117b>¶牛哀伯竒之
𩔖狐為美女狸作書生抑亦事¶歸難思豈易詳也竊以
持戒無畏鬼龍含徳¶不懼蜂蠆怖鴿投影猛虎越江我
善則報之¶以明珠人惡則應之以毒氣諒由息之生殺¶
<pb:KR6r0138_WYG_004-25a>
豈禽獸惟害物邪雖復飛走别形惜身莫¶異輪迴無始
誰非所親恕已為喻亦何不忍¶詎可宰有生之血肉充
無用之肌膚至若死¶而歸土物我同致所以黄不食黿
孔猶覆醢¶況吾仁慈之𨼆惻孰甘美於肥鮮但五律漸¶
開雙林永制此吾所謂二通也吾聞酒池牛¶飲著乎在
昔雖百六數窮亦亂國斯起三¶十五失抑有由之但令
身酩酊是焉可驗¶來生幽暗將復何已至如丈舉之罇
不空𤣥¶石之瞑難悟葢惟耽酒之狂客曷可以論至¶道
<pb:KR6r0138_WYG_004-25b>
哉但使深酣則過多微醼則愆薄欲言飲¶而無失未之
有也往賢之所嚴戒良以此¶乎縱不闗物命亦無宜舉
酌此吾所謂三通¶也吾聞戒自禁心齋惟齊志可謂入
道之初¶行教民之本法但支立而已身亦何知若縱¶情
嗜欲終為難滿所以節限二時足充四大¶覺翳螳之附
後見野狼之對前危亡之期既¶切饑渴之情遂緩自忻
道勝而肥何嗟食短¶而倦竊以帝王之祠宗廟夫子之
請伯陽猶¶須絶味辛葷清居齋室況吾欲亡身而訪道¶
<pb:KR6r0138_WYG_004-26a>
寧復留心於美膳者哉此吾所謂四通也莫¶謂子所不
能謂吾為蔽吾之所辯幸子擇以¶從之公子於是接足
叩頭百體皆汗魂飛¶膽喪五色無主既如料虎復似見
龍怳焉¶如狂莫知所對先生摩頂勞曰吾惟愍物<md:KR6r0138_T_004-0117c>¶子何
怖邪公子稍乃自安泣而對曰僕本生¶下邑無聞大覺
之名稟性疎野翻踵外邪之¶見不遇先生幾將禍矣比
承下風之末精義¶入神仰恃大慈追收前失請容剃落
受業於¶先生之門也先生曰子悟迷知返善矣哉¶
<pb:KR6r0138_WYG_004-26b>
　
　
　
　
　
　
　
　廣𢎞明集卷四
