# -*- mode: mandoku-view -*-
#+TITLE: 廣弘明集
#+DATE: 2015-08-30 22:28:47
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0138_T_025-0292b>
#+PROPERTY: JUAN 28

¶¶<pb:KR6r0138_WYG_028-1a>
欽定四庫全書
　廣𢎞明集卷二十八上
　　　　　　　　　　　　唐　釋道宣　撰
　啟福篇第八(福號樂門日用斯貴/凖酌乘時行而不著)
　　序¶¶¶
福者何邪所謂感樂受以安形取歡娯以悅¶性也然則
法王立法周統識心三界牢獄三¶科檢定一罪二福三
曰道也罪則三毒所結¶繫業屬於鬼王論其相狀後篇
<pb:KR6r0138_WYG_028-1b>
備列福則四¶𢎞所成我固屬於天主道則虗通無滯據
行<md:KR6r0138_T_028-0321c>¶不無明昧昧則乘分小大智渉信法明則特¶達理性
高超有空斯道昌明如别斯顯今論¶福者悲敬為初悲
則哀苦趣之艱辛思拔濟¶而出離敬則識佛法之難遇
𢎞信仰而澄¶神緣境乃渉事情據理惟心為本故虗懐
不¶繫則其福不囘於自他倒想未移則作業有¶乖於事
用故綿古歴今相從不息王者識形¶有之非我興住持
於塔寺餘則因於不足¶多行施以周給是知為有造業
<pb:KR6r0138_WYG_028-2a>
未曰超昇多¶由起過重增生死故云為有造罪一向須
捨¶為有起福雖行不著由斯意致位行兩分滯¶則増生
捨則増道道據逆流出凡入聖福則¶順生興倒結業故
啟福本擬歴賢明¶
　　¶¶與¶朗法師書　　　　　　¶¶¶¶¶¶¶¶¶¶¶北¶魏主拓跋<md:KR6r0138_T_028-0322a>¶¶¶¶¶¶¶¶¶¶¶珪¶
皇帝敬問太山朗和尚承妙聖靈要須經略¶已命元戎
上人徳同海嶽神筭遐長冀助威¶謀克寧荒服今遣使
者送素二十端白氈五¶十領銀鉢二枚到願納受¶
<pb:KR6r0138_WYG_028-2b>
　　與朗法師書　　　　　　　晉司馬昌期¶
皇帝敬問太山朗和尚承叡徳光時飛聲東¶嶽靈海廣
淹有生蒙潤大人起世善翼匡¶時輒伸經略懸禀妙算
昔劉曜創荒戎狄&KR0071;¶業元皇龍飛遂息江表舊京淪没
神州傾蕩¶蒼生荼蓼寄在左袵每一念至嗟悼朕心長¶
驅魏趙掃平燕代今龍旗方興克復伊洛思¶與和尚同
養羣生至人通微想明朕意今遣¶使者送五色珠像一
軀明光錦五十疋象¶牙簟五領金鉢五枚到願納受¶
<pb:KR6r0138_WYG_028-3a>
　　答晉主昌明書　　　　　　　　釋僧朗
僧朗頓首頓首夫至人無𨼆徳生為聖非¶徳非聖何敢
有喻忝曰出家栖息塵表慕¶静山林心悕𤣥寂靈寂難
逮形累而已奉被¶詔命慰及應否大晉重基先承孝治
惠同天<md:KR6r0138_T_028-0322b>¶地覆養無邊願開大乘申揚道味僧朗頓首¶頓
首¶
　　與朗法師書　　　　　　　　秦主苻堅¶
皇帝敬問太山朗和尚大聖膺期靈權超逸¶䕃盖十方
<pb:KR6r0138_WYG_028-3b>
化融無外若山海之養羣生等天¶地之育萬物養存生
死澄神寂妙朕以虗薄¶生與聖㑹而隔萬機不獲輦駕
今遣使人安¶車相請庻冀靈光迴盖京邑今并送紫金
數¶斤供鍍形像絹綾三十疋奴子三人可僃¶灑掃至人
無違幸望納受想必𤣥鑒見朕¶意
　¶　答秦主苻堅書　　　　　　　　釋僧朗
僧朗頓首頓首如來永世道風濳淪忝在出¶家栖心山
嶺精誠微薄未能𢎞匠不悟陛下¶逺問山川詔命慇懃
<pb:KR6r0138_WYG_028-4a>
實感恩旨氣力虗微未¶堪跋渉願廣開法輪顯保天祚¶
蒙重惠賜即為施設福力之功無不蒙賴¶貧道才劣不
勝所重¶僧朗頓首頓首
　　與朗法師書　　　　　　　燕主慕容垂¶
皇帝敬問太山朗和尚澄神靈緒慈隂百國¶凡在含生
孰不蒙潤朕承藉纂統方夏是膺¶昔蜀不恭魏武含慨
今二賊不平朕豈獲安¶又元戎剋興征掃暴亂至人通
靈隨權指化¶願兵不血刃四海混伏委心歸誠久敬何
<pb:KR6r0138_WYG_028-4b>
已¶今遣使者送官絹百疋袈裟三領綿五十斤¶幸為呪
願¶
　　答燕主慕容垂書　　　　　　　釋僧朗
僧朗頓首頓首能仁御世英規遐邈光敷¶道化融濟四
海貧道忝服道味習教山林¶豈惟詔㫖諮及國難王者
膺期綂有六合大¶能并小自是常倫若葵藿之傾太陽
飛歩之<md:KR6r0138_T_028-0322c>¶宗麟鳯皇澤載融羣生繫仰陛下高明何思¶不
服貧道窮林蒙賜過分僧朗頓首¶
<pb:KR6r0138_WYG_028-5a>
　　與朗法師書　　　　　　南燕主慕容德¶
皇帝敬問太山朗和尚遭家多難災禍屢臻¶昔在建熈
王室西越賴武王中興神武御世¶大啟東夏拯抜區域
遐邇蒙蘇天下幸甚天¶未忘災武王即晏永康之始西
傾東蕩京華¶主上播越每思靈闕屏營飲淚朕以無徳
生¶在亂兵遺民未幾&KR0071;承天祿幸和尚大恩神¶祗盖䕶
使者送絹百疋并假東齊王奉高山¶荏二縣封給書不
盡意稱朕心焉¶
<pb:KR6r0138_WYG_028-5b>
　　答南燕主慕容徳書　　　　　　釋僧朗
僧朗頓首陛下龍飛綂御百國天地融溢皇¶澤載賴善
逄高鑒惠濟黔首蕩平之期何憂¶不一陛下信向三寳
恩㫖殊隆貧道¶味静深山豈臨此位且領民戶興造靈
刹所¶崇像福冥報有所歸僧朗頓首頓首¶
　　與朗法師書　　　　　　　　秦主姚興¶
皇帝敬問太山朗和尚懃神履道飛聲映世¶休聞逺振
常無己己朕京西夏思濟大猷今¶關未平事唯左右已
<pb:KR6r0138_WYG_028-6a>
命元戎剋寧伊洛冀¶因斯㑹東封廵省憑靈伏威須見
指授今遣¶使者送金浮圖三級經一部寳臺一區庻望¶
𤣥鑒照朕意焉<md:KR6r0138_T_028-0323a>¶
　　與林法師書　　　　　　　　　晉王洽¶
洽稽首和南夫教之所由必暢物之所未悟¶物之所以
通亦得之於師資雖𤣥宗冲&KR0225;妙¶㫖幽深然所以㑹之
者固亦簡而易矣是以¶致雖逺必假近言以明之理雖
昧必借朗喻¶以徵之故夫殆墜之㫖可得之於千載將
<pb:KR6r0138_WYG_028-6b>
絶¶之趣可悟之於一朝今本無之談㫖略例坦¶然每經
明之可謂衆矣然造精之言誠難為¶允理詣其極通之
未易豈可以通之不易因¶廣異同之説遂令空有之談
紛然大殊後學¶遲疑莫知所擬今道行指歸通叙色空
甚有¶清致然未詳經文為有明㫖耶或得之於象¶外觸
𩔖而長之乎今衆經甚多或取譬不逺¶豈無一言昭然
易喻古人有云聖人之言可¶能使人信之不可能是以
徵之於文未知所¶釋今故諮其數事思聞嘉誨以啟其
<pb:KR6r0138_WYG_028-7a>
疑洽稽¶首和南¶
　　南齊皇太子禮佛願疏　　　　　梁沈約¶
維年月朔日皇太子某稽首和南十¶方諸佛一切賢聖
夫至理可祈必憑誠於正¶覺極妙有感乃歸仰於真如
然後取證現前¶獲驗兹日去嵗皇帝暫虧御膳小廢乾
行四¶海震惶百司戰悚諱歴劫多幸夙世善緣¶忝生王
家叨守儲嗣臣子心地倍用焦廹禁¶門旦啟欣問竪之
安寢扉早闢訪膳夫之¶宰祗樹獨園伏膺下拜伽藍精
<pb:KR6r0138_WYG_028-7b>
舍繞足頂禮¶百神警衞萬福具臻曽不信宿聖躬和愈
豈¶非三寳之𢎞慈十號之法力既而天從心欲¶誠願克
果今於崇正殿奉還法㑹千僧仍留<md:KR6r0138_T_028-0323b>¶百僧八關行道又
度二士同日出家惟願藉¶此功徳奉資皇帝陛下夀與
南山共久年將¶北極俱長道懋農軒徳高堯舜上界八
萬之¶劫可期下方七百之祚未擬元良之位長守¶膝下
之懽上嗣之所永保懐袖之愛以兹法¶田奉中宫皇后
殿下福履攸善無思不届天¶母之徳厚載不能加任姒
<pb:KR6r0138_WYG_028-8a>
之盛坤儀寧足匹¶末及諸王妃主宫掖嬪房未來因緣
過去眷¶屬並同兹辰預此慈善又普為積苦餓鬼受¶罪
畜生三途八難六道十惡水陸蠢動山藪翾¶飛濕生化
生有想無想皆藉今日慈悲咸簉¶浣濯人天攝受幽顯
證明庶憑衆力共相津¶濟謹疏¶
　　捨身願疏¶
優婆塞沈君敬白十方三世諸佛本師釋迦¶如來安養
阿彌陀世尊(云云/)一切衆聖今日¶道俗諸大賢徳夫形
<pb:KR6r0138_WYG_028-8b>
非定質衆緣所聚四微¶不同風火亦異析而離之本非
一物燕肝¶越胆未足為譬靜念求我無時可得而積此¶
淪昏生生不已一念儻值曾未移時障習相¶蕩旋迷厥
路横指空呼名之為有豐已傷物¶日夜靡休蓄身外之
財以充其慾攘非己¶之分用成其侈豈直温肌啗腹若
此而已¶哉至於積箧盈藏未嘗登體溢俎充庖既飫¶斯
棄曽不知粟帛所從事非因已悠悠黔首¶同有其分離
多共寡猶或未均我若有餘物¶何由足仁者之懐不應
<pb:KR6r0138_WYG_028-9a>
若此侵他之財世稱¶為盗盗之甚者孰過於斯幽顯推
求無一或¶可君仰藉時來久乘休運玉粒晨炊華燭夜<md:KR6r0138_T_028-0323c>¶
炳自此迄今歴年三十遂乃服冕榮國裂土¶承家潤盈
身已慶流僕妾室非懸罄俸有兼¶金救寒止於重裘而
笥委餘襲冬夜既蒙累¶蠒而櫝有贏衾自斯已上侈長
非一雖等¶彼豪家其陋已甚方諸寠室所邁寔多悟此
非¶常事由諸佛有懐捨散宜光道場飢寒困苦¶為患乃
切布滿州縣難悉經緣其當稱力因¶事一旦随年頭目
<pb:KR6r0138_WYG_028-9b>
髓腦誠難輕慕虧已贍物¶未易頓行誓欲廣念深恩積
微成著施路檀¶門冀或能踐以大梁天監之八年年次
𤣥&KR1102;¶日殷鳥度夾鍾紀月十八在於新所創¶蔣陵皇宅
請佛及僧髣髴祗樹息心上士凡¶一百人雖果謝菴園
飰非香國而野粒山蔬¶可同屬饜兼捨身資服用百有
一十七種微¶自損撤以奉現前衆僧夫室家患苦刀俎
非¶切制除蕭散形質超然蠢彼羣生咸有佛¶性不因翦
削此路莫由緣業舛互世諦煩記¶變形改飾即事為難
<pb:KR6r0138_WYG_028-10a>
故關以八支導彼清信¶一日一夜同佛出家本宏外教
事非僧法而¶世情乖舛同迷斯路招屈名僧寘之虗室
主¶人高臥取逸閒堂呼為八關去之實逺雖¶有供施之
緣而非㫁漏之業約今謹自即朝¶至於明旦排遺俗累
一同善來分留上徳¶勗成微志藉此輕因庶證來果功
徳之言非¶所敢及¶
　　南齊南郡王捨身疏¶
弟子蕭王上白諸佛世尊道徳僧衆夫色固¶無象觸必
<pb:KR6r0138_WYG_028-10b>
歸空三世若假八微終散雖復迴¶天震地之威窮於寂
滅齊冠楚組之麗靡救<md:KR6r0138_T_028-0324a>¶埃壤而嗜慾易繁每疚心術捨
施難宏用迷¶假照弟子樹因曠劫嚮報兹生託景中璇
聨¶華日彩玉組夙紆蕃麾早建蘭池紫燕之乘¶擾於外
間黼帳翠帷之飾光於中寢徒以心¶源尚滯情路未昭
識謝兼忘理慚獨悟不能¶叶調五氣綏御六神霜暑或
褰風露時舛是¶以敷襟上寳栖誠妙覺敬捨肌膚之外
凡百¶一十八種當令經衛夙理府給時順萬祉雲¶翔百
<pb:KR6r0138_WYG_028-11a>
妖窮滌望北極而有恒瞻南山而同¶永又願宸居納祜
則天均慶少陽介福儷日¶承休儲妃闡膺祥之符皇枝
廣惟祺之祚¶敬飾崇甍嚴置寳幄仰延息心旁旅清信
勗¶兹宏誓證其幽疑庶可以感降禎和招對靈¶應𤣥塗
匪昧要之無爽
　　¶¶千僧㑹願文¶
弟子沈約上白十方諸佛十方諸大聖今日¶見前衆僧
三界非有五隂皆無四倒十纒共¶相和合一切如電揮
<pb:KR6r0138_WYG_028-11b>
萬劫於俄頃丘井易淪¶終漂沈於苦岸迷途邃逺弱䘮忘
歸區區¶七尺莫知其假耳目之外謂為空談靡依靡¶歸
不信不受生靈一謝再得無期約所以撫¶心自惻臨踐
非譬者也至聖凝寂無迹可尋¶緣應所感事惟拯物持
鉢安行出彼祗樹不¶逾停午以福衆生芳塵餘法峩然
未改約以¶徃夏遘罹痾疾帝上哀矜深垂愍慮以月次¶
徂暑日在丙寅仰㑹千僧於其私宅隆兹重¶施弗知所
限既已奉祗洪徳又思自罄家¶財一舉盈千力難私辦
<pb:KR6r0138_WYG_028-12a>
稍而後滿事或易充<md:KR6r0138_T_028-0324b>¶草堂約法師於所住山寺為營八
集其一仰¶慿上定林寺祐法主今月二十九日第十㑹¶
集百僧於所創田廬福不唐捐聞之經訓心¶路皎然又
過於此凡有涓毫應證來業無巨¶無細咸歸聖主仰願
十方共明此誓豈足少¶酬天眷葢以微寄誠心云爾¶
　　四月八日度人出家願文　　　梁簡文¶帝
弟子蕭綱以今日建齋設㑹功徳因縁歸依¶十方盡虗
空界一切諸佛歸依十方盡虗空¶界一切尊法歸依十
<pb:KR6r0138_WYG_028-12b>
方盡虗空界一切聖僧¶竊聞涅槃經言身如畫水隨畫
隨合是身不¶淨九孔常流凡夫愚人常行味著愚癡羅
刹¶止住其中又如瑞應經言沙門之為道也捨¶家妻子
捐棄愛欲㫁絶六情守戒無為其清¶淨得一心者則萬
邪滅矣一心之道謂之羅¶漢聲色不能染榮位不能屈
難動如地以免¶憂苦故知出恩愛獄薄俗為難善來比
丘其¶福深重弟子以此因緣今日度人出家願一¶切六
道四生常離愛欲永拔無明根削遣闇¶惑心修習般若
<pb:KR6r0138_WYG_028-13a>
慧足踐輕輪之光口説懸¶珠之辯被忍辱鎧秉智慧刀
乘菩薩車坐¶如來座結&KR0374;披解頂相光明戒因清白後
報¶尊重所有果業皆悉勝出受持法藏為佛真¶子一切
道行皆悉能行一切大誓不休不息¶仰願十方盡虗空
界一切諸佛仰願十方盡¶虗空界一切尊法仰願十方
盡空虗界一切¶聖僧咸加證明又仰願十方盡空虗界
一切¶諸天仰願十方淨虗空界一切諸仙仰願十¶方盡
虛空界一切聰明正直守䕶一切善神<md:KR6r0138_T_028-0324c>¶又願今日見前
<pb:KR6r0138_WYG_028-13b>
幽顯大衆咸加證明今日誓¶願使弟子蕭綱得如所願
滿菩提願一切衆¶生皆悉隨從得如所願
　　¶八關齋制序¶
夫五宅易昏四流不泊業動心風情漂愛燄¶自非識達
眞空照靈珠於難曉神緣妙境蓄¶慈根於未化無以却
此四魔登兹十善今列¶筵肅静高宇閒&KR0201;香吐六銖煙
浮五色目¶對金容耳餐玉韻無容使情緣異染形不肅¶
恭𩔖倚於鴛宫同力於羊角宜制此心虵祛¶斯醉象立
<pb:KR6r0138_WYG_028-14a>
制如左咸勉聽思謹條八關齋制¶如左¶睡眠籌至不覺
罰禮二十拜擎香罏聽經三¶契一¶出不請刺罰禮十拜
二¶出過三契經不還罰禮十拜三¶鄰座睡眠維那至而
不語者罰禮十拜四¶隣座睡眠私相容隱不語維那者
罰禮十拜¶五¶維那不勤聽察有犯制者不即糺舉為衆
座¶所發覺者維那罰禮二十拜¶擎香鑪聽經三契六白
黒維那更相糺察若有¶阿隱罰禮二十拜七¶聽經契終
有不唱讃者罰禮十拜八¶請刺無次第罰禮十拜九¶請
<pb:KR6r0138_WYG_028-14b>
刺白黒刺有誤者罰禮十拜十¶
　　為人作造寺疏¶
郢州某甲敬白竊以布金須逹表精舍於給¶園影石仙
人造伽藍於離越莫不事表區中<md:KR6r0138_T_028-0325a>¶心憑眞外但四纒惑
惱去善源而無滌五濁¶重蠒非慧刃而安揮故以愍彼
濕薪傷兹滴¶器今於郢州某山為十方僧建立招提寺
縈¶負郊原面帶城雉枕倚巖壑吐納煙雲重門¶洞啟未
創飛行之殿歩□中霤猶寡密石¶之功嚴飾之理難階
<pb:KR6r0138_WYG_028-15a>
瓶鉢之資已罄道俗儻¶能微留善念薄奨勝緣則事等
觀香義同錫¶乘昔人修檀手雨七寳前賢薄施掌出¶雙
金福有㝠移言無多遜謹疏¶
　　謝勑賚納袈裟啟¶(三首/)
臣綱啟殿師呉苗奉宣勑㫖垂賚鬱泥細納¶袈裟一緣
分同妙葉界寫長塍拂石慚華裁¶金非重是日新染厥
惟田服方使幽貞芳杜¶恥緝芙蓉仙客排雲羞裳飛羽
&KR0126;食凡軀無¶明暗識叨恩每重荷澤難勝不任銘戴之
<pb:KR6r0138_WYG_028-15b>
至¶謹奉啟事謝謹啟¶
　　又¶
臣綱啟蒙賚鬱泥納袈裟一緣荀鍼秦縷因¶製緝而成
文魯縞齊紈藉馨漿而受彩初¶開箧笥便覩舍衞田疇
不出戸庭坐視南¶山塍陌竊以三銖輕輭稱美服於淨
居千金¶巨麗得受用於迦葉而湛恩特被萃此愚¶躬霜
降授衣曲澤便及喜溢心崖如從空中¶所墜忽不自知
更謂寳支所出采襮四色¶事非離世鉤蘭兩葉殊澤實
<pb:KR6r0138_WYG_028-16a>
隆不任荷戴之¶至謹啟事謝聞謹啟¶
　　又¶
臣綱啟宣傳左右俞景茂奉宣勑㫖垂賚鬱¶泥真納九
條袈裟一緣精同織縷巧均結毳邁彼良疇成斯妙服
雖復貴比千金輕踰二兩無以匹此洪恩方斯殊賚臣
臥疾累旬未堪行踐不獲即被新染陪侍寳坊塵緣&KR0126;
體愧荷相集不任慚悚之至謹啟事謝聞謹啟<md:KR6r0138_T_028-0325b>¶
　　為諸寺檀越願疏¶
<pb:KR6r0138_WYG_028-16b>
菩薩戒弟子蕭綱歸依十方盡虗空界一切¶諸佛歸依
十方盡虗空界一切尊法歸依十¶方盡虗空界一切聖
僧積習長夜輪轉覆灰¶末劫易危煩流難拯不樹兩門
豈修二翼常¶恐虗蕉染惑永結駚河愛藤懸&KR0224;長垂苦
岸¶敢承三寳覺悟之力於幽顯前發宏誓願今¶願為武
當山太平寺并此鎮望楚白塔同安習¶善延明頭陀上
鳯林下鳳林廣嚴等寺皆盡¶形夀永為檀越雖七寳四
事多謝往賢一念¶片言庶符般若方𩔖不滅之燈終非
<pb:KR6r0138_WYG_028-17a>
起煙之¶蜜以此功徳仰福皇帝春宫家國内外咸¶同此
善乃至天龍八部六道四生普皆蒙福¶
　　設無礙福㑹教　　　　　　　　梁蕭綸¶
僚紀大士廣濟義非為已導𢎞羣生種種方¶便所以虗
已樂静表之内經&KR0192;乎難㧞著自¶外典又加獨往斯意
足論隱不隔真乃為菩¶薩廬山東林寺禪房智表法師
徳稱僧傑實¶號人龍懐道守素多歴年所不為事屈不
為¶時伸上下無常一相無相遂能捨彼耆闍¶來遊垢濁
<pb:KR6r0138_WYG_028-17b>
興言一面定交杵臼余以薄徳謬¶臨大邦教義未聞貴
賢總至昔綺季之出¶漢年樊許之興唐日兹廼聖主流
慈天澤&KR1172;¶被異人間出復在此辰不勝舞蹈帝之恩普<md:KR6r0138_T_028-0325c>¶
也剋今月十日於栖賢寺設無礙㑹并致¶敬開士躬諮
勝福下筵餐道凡厥民𨽻爰及¶庻士㒺不率從咸皆請
業上答乾慈永同彼¶岸外依事宣行¶
　　答湘東王書　　　　　　　　梁簡文¶帝
暮春美景風雲韶麗蘭葉堪把沂川可浴¶弟召南寡訟
<pb:KR6r0138_WYG_028-18a>
時綴甘棠之隂冀州為政暫¶止褰襜之務唐景薦大言
之賦安太述連環¶之辯盡遊玩之美致足樂耶吾春初
臥疾極¶成委弊雖西山白鹿懼不能瘉子豫赤丸尚¶憂
未振高臥六安每思扁鵲之問靜然四屋¶念絶修都之
香豈望文殊之來獨思呉容之¶辯屬以皇上慈被率土
甘露聿宣鳴銀鼓于¶寳坊轉金輪于香地法雷驚夢慧
日暉朝¶道俗輻湊逺邇畢集聽衆白黒日可兩三萬¶獨
以疾障致隔聞道豈止楊僕有關外之傷¶周南起留滯
<pb:KR6r0138_WYG_028-18b>
之恨第十三日始侍法筵所以¶君長近還未堪執筆敬
祖前邁裁欲勝衣每¶自念此愍然失慮江之永矣寤寐
相思每得¶弟書輕痾遣疾尋别有信此無所伸¶
　　與琰法師書(二首/)¶
五翳消空韶光表節百華異色結綵成春道¶體何如恒
清宜也對玩清虗既在風雲之表¶遊心入理差多定慧
之樂弟子俗務紛糺勞¶倦特深睠然北嶺欽賢已積㑹
遇之期庻必¶可僝有緣之儔事等飢渇佇望來儀一日
<pb:KR6r0138_WYG_028-19a>
三¶嵗想思宏利益理當無爽指遣此信無述¶寸衿綱和
南¶
　　又
旦來雨氣殊有初寒攝衞已久轉得其力雖<md:KR6r0138_T_028-0326a>¶他方法界
略息化緣祗洹之裏恒有語對眷¶佇之深無時不積久
因倩師頻述方寸不知¶巧笑之僧頗為津及不耳前昨
已來微事義¶聚龍象畢同應供皆集慧炬開心甘露入
頂¶聞之善謔特盡歡怡想味之懷轉復無極昔¶幼年經
<pb:KR6r0138_WYG_028-19b>
聞制㫖受道日淺北面未深雖異禪¶那事同花水今改
西下特蓄本心訪理質疑¶屬在明徳不謂般若留難現
疾未瘳問津無¶地歎恨何已伏承輿駕尋幸伽藍冀於
此¶時得一覯止辯論青豆之房遣惑赤花之舍¶追往年
之宿眷述即日之寸心此事必期¶冀非爽指遣兹承問
佇有還書白和¶南¶
　　與劉智藏書　　　　　　　　　梁元帝¶
菩薩蕭法車置郵大士劉智藏侍者自林宗¶遄反𤣥度
<pb:KR6r0138_WYG_028-20a>
言歸以結元禮之心彌益真長之¶歎故以臨風望美對
月懷賢有勞寤寐無忘¶興寢方今𤣥㝠在節嵗聿云遒
日似青緹雲¶浮紅蘂清臺炭重北宫井溢想禪説為娯
稍¶符九次成誦之功轉探三密山間芳杜自有¶松竹之
娯巖穴鳴琴非無薜蘿之致修徳之¶暇差足樂也昔韓
梅兩福求羊二仲鄭林騰¶名於馮翊周黨傳芳於太原
或有百鎰可¶捐千金非貴松子為餐蒲根是服未有高
蹈¶眞如歸宗法海梵王四鶴集林籞而相鳴帝¶釋千馬
<pb:KR6r0138_WYG_028-20b>
經丘園而跼歩有一於此猶或稱竒¶兼而總之何其盛
也故知南臨之水已𩔖呂¶梁之川北眺之山彌同武安
之嶺豈復還思¶溆浦尚想彊臺睠彼漢池載懐荒谷以
此相<md:KR6r0138_T_028-0326b>¶求心可知矣僕久厭塵邦本懐人外加以服¶膺常
住諷味了因彌用思齊每増求友常欲¶登却月之嶺䕃
偃盖之松挹琁玉之源解蓮¶華之劒藩維有限脱屣無
由每坐向詡之牀¶恒思管寧之榻夢匡山而太息想桓
亭而延¶佇白雲間之蒼江不極未因抵掌我勞如¶何想
<pb:KR6r0138_WYG_028-21a>
無金玉數在郵示弱水難航猶致書¶於青鳥流川弗逺
佇芳音於赤玉鶴望還¶信以代萱蘇得志忘言此寧多
述法車叩頭¶叩頭¶
　　與約法師書　　　　　　　　　梁沈約¶
周中書風趣高竒志託夷逺眞情素韻水桂¶齊質自接
彩同栖年逾一紀朝夕聨事靡¶日暫違每受沐言休逍
遙寡務何嘗不北茨¶遊覽南居宴宿春朝聽鳥秋夜臨
風匪設空¶言皆為實事音容滿目言笑在耳宿草既陳¶
<pb:KR6r0138_WYG_028-21b>
楸檟將合眷徃懐人情不勝慟此生篤信精¶深甘此藿
食至於嵗時包篚每見請求凡¶厥菜品必令以薦弟子
輒靳而後與用為歡¶謔其事未逺其人已謝昔之諧調
倐成悲緒¶去冬今嵗人鬼見分石耳紫菜愴焉興想淚¶
下不禁指遣恭送以充蔬僧一飯法師與周¶情期契濶
非止恒交覽物存舊彌當楚切痛¶矣如何徃矣奈何弟
子沈約和南¶
　　與印闍梨書　　　　　　　　　劉之遴¶
<pb:KR6r0138_WYG_028-22a>
大喜稽首和南大喜精誠無感奄丁禍罰攀¶號永徃五
内屠鱠自咎自悼萬没何補慈母¶臨終正念不亂繫想
諸佛及本師至乎夀盡¶凡夫戀著母子恩深嬰此長别
肝心破潰不<md:KR6r0138_T_028-0326c>¶能自任遺㫖以三十兩上金奉别充道場
功¶徳九月二十八日奉營安厝終始永畢不可¶復希長
號懊惱無心苟存伏度聞問理垂哀¶愍所希運心救㧞
必使亡靈遊於淨土不¶圖此啟臨紙崩絶大喜和南¶
　　與雲僧正書　　　　　　　　　梁王筠¶
<pb:KR6r0138_WYG_028-22b>
弟子孤子筠頓首稽首和南弟子釁結幽明¶僃嬰荼蓼
攀援崩踊飢髓糜潰尋繹煩&KR0034;肝¶腸寸㫁號天叩地永
隔精誠捨命捐軀終無¶補益思欲仰福廣為法事以伸
㒺極之痛少¶寄追慕之誠鑄像度僧仰遵法教建齋設
㑹¶務依經典敷説大乘誘度羣生其福不淺仰¶惟大正
法師道心純淑至徳凝深智包空有¶照通真俗多聞不
窮機辯無硋一代師匠四¶海推崇弟子宿植善因早蒙
親眷情同骨肉¶義等金蘭外書所謂㝠契神交内典則
<pb:KR6r0138_WYG_028-23a>
為善¶友知識敬藉微緣敢陳大願來歳夏中欲仰¶請講
説宏法之情既無彼此眷愛之深特希¶降屈公私道俗
要請既多故預諮聞必願允¶遂豈圖一旦忽有斯白臨
紙崩衂厝言無¶次弟子孤子王筠頓首頓首稽首和南¶
　　與長沙王别書¶
筠頓首頓首高秋凄爽體中何如願比勝¶納承入東禮
拜用深傾仰昔藩后遨遊不無¶是事或龍舟水嬉或臨
川送逺摐金飛斾¶汎此安流猶復見重良書以為盛徳
<pb:KR6r0138_WYG_028-23b>
未有選¶日簡辰歸誠繫念尋法城之遊逗祗園之聚¶翹
心讚歎無以譬説㒒風疾增瘵蹇廢&KR0363;¶門不獲執離彌
深傾懣願敬朂白書不次<md:KR6r0138_T_028-0327a>¶王筠頓首頓首¶
　　答雲法師書　　　　　　　　梁劉孝綽¶
孝綽和南辱誨垂示勑㫖所答劉太僕思効¶啟義窮深
逺語兼巧便伏聞希有身心踴躍¶昔戈盾夾車僃不虞
於周后兵旗引駕防未¶然於漢君斯皆執心黄屋瑞無
紺馬事極寰¶㝢之中理隔天人之外皇上自兹善覺降¶
<pb:KR6r0138_WYG_028-24a>
迹閻浮以住地之心行則天之化故能慈導¶三有仁濟
萬物猶以法藥未周寳船不倦解¶劒却盖躬詣道場瑞
花承足人觀雕輦之盛¶金輪啟路物覩重英之飾顯實
開權事均祗¶鷲本無四畏寧慮五怨思効遂膚引梁丘
隨¶劒之説日磾觸瑟之辭何異廻龍象於兔徑¶注江海
於牛跡聖㫖慇懃曲相誘喻豈直淨¶一人之垢衣將以破
羣生之暗室弟子世傳¶正見幼覩眞言但惑&KR0224;所縈塵
勞自結微因¶宿植仰逢法教親陪寳座預餐香鉢復得
<pb:KR6r0138_WYG_028-24b>
俱¶聽一音共聞八解庶因小葉受潤大雲猥蒙¶開示深
自慶幸不勝歡喜略附陳誠劉孝綽¶和南¶
　　遼陽山寺願文　　　　　　　北齊盧思道¶
齊興二十有三載區宇乂安列聖重光百神¶受職天平
地成禮諧樂暢劒㦸亡鑄江海無¶波皇上體膺上哲運
鍾下武以至徳字黔首¶大明臨赤縣深仁俯漏惠化潛
通榮鏡六幽¶照蘇八表唐旌已立芻輿不返而至殷&KR0224;
既¶開肖翹咸遂其所壇凝休氣渚幕榮光𤣥扈¶告符(闕/)
<pb:KR6r0138_WYG_028-25a>
翠(闕/)啟籙阿閣朝諠棘林夜靜西琯¶協律南鬯迎神衣
氣操龜之俗懐音請吏反<md:KR6r0138_T_028-0327b>¶踵修股之渠膜拜空首四海
懾然中外禔福¶慰候無警書軌大同猶以為負扆垂旒
人世¶微業功成治定域中小道投心覺海束意𤣥¶門手
執明珠頂受甘露調御天人不徇巖廊¶之重明行具足
寧屑裘冕之尊十力四心¶東漸西被日月出矣風雨潤
之屠門鮑肆化¶城嚴淨之所蜉蝣蟪蛄&KR0224;於仁夀之域
參墟¶奥壤王迹所基密都是宅别館攸在襟帶遐¶長原
<pb:KR6r0138_WYG_028-25b>
陸爽秀高巖鬱起作鎮東偏峯羅羣玉¶鷲頭之狀非美
樹列三株雞足之形可陋¶洞穴條風生和雅之曲圓珠
積水流清妙¶之音于時玉燭調年金商在律職方具禮¶
効駕西廵六龍齊轡七萃按部雷動雲移¶凝鑾佇蹕乃
建仁祠于彼勝地成之不日既¶麗且康昔周夜初眀漢
池云鑿事隔荒裔道¶若存亡哲王馭厯普濟區有前聖
後聖旦暮¶為期以此勝因仰為武成皇帝及清廟聖¶靈
願西遇彌陀上征兠率雄視三界高臨四¶衢百年之神
<pb:KR6r0138_WYG_028-26a>
俯輕羣后一音所導逺同佛日¶皇太后福踰姜水祉邁
塗山夀比太隂業均¶厚載聖主齊明兩曜合徳二儀受
錄錯於靈¶河開金簡於仙嶽龍宫鳥紀未可匹其光¶大
象天任地焉能喻其長久皇太子徳茂元¶良道高上嗣
牢籠啟誦孕育莊丕六宫眷屬¶諸王昆弟皆智慧莊嚴
玉華松茂永侍披香¶長固磐石以兹博利被於萬品當
使法界虗¶空生靈動植俱沐定水同䕃法雲斯誓或差¶
無取正覺¶
<pb:KR6r0138_WYG_028-26b>
　　北齊武成帝以三臺宫為大興聖寺詔<md:KR6r0138_T_028-0327c>¶
　　　　　　　　　　　　　　　北齊魏收¶
門下皇居帝邑揆日瞻星仞雉有常几席斯¶在雖今古
推移文質代變而成世作範義貴¶適時朕奄家四海作
孚萬國當陽負扆深存¶庇甿濟下利物無忘懐抱昭仁
訓俗不遺造¶次今臨嚮聽朝咸極崇廣宴息之所不足¶
温華每謂為之者勞居之者逸至於離宫别¶館有時遊
幸耳目所及聊可忘懐而乃千門¶洞啟萬柱周架上廹
<pb:KR6r0138_WYG_028-27a>
雲漢下臨雷雨巧極金¶銅麗殫珠璧眷然長想良非宿
心三臺並列¶蕪穢自久天保之末經構甫興仍創棟宇
規¶摹𢎞博有司過實匠人逞功氓庶勞止縻費¶難量既
非殿寢正所便為虗衞之地凝華生¶白經歴嵗年不翦
茅茨事頗逼下卑其宫室¶有可庶幾顧兹侈麗豈伊寧
處自魏朝失政¶九域崩離人神無主實求明聖我太祖
獻武¶皇帝握兹乾紀執斯地綱懸持日月嘯吒風¶雲紀
忠貞以成務感靈徵而大造爰以克¶定之初躬圖道場
<pb:KR6r0138_WYG_028-27b>
之業神迹㝠果理燭幽明¶朕嗣膺寳祚永惟家祉仰祗
先志尚竦𤣥門¶忍展聿修之重念歸喜捨之大肌膚匪
恡國¶城何寳期濟率土至於圓極可以三臺宫為¶大興
聖寺此處極土木之壯窮丹素之妍竒¶怪備於刻削光
華畢於圖彩顧使靈心肹¶蠁神物奔㑹真覺唯寂有感
必通化為淨¶土廣延徳衆心若瑠璃法輪常轉灑甘露
於¶大千照慈燈於曠刼¶
　　修起寺詔　　　　　　　　後周明帝¶
<pb:KR6r0138_WYG_028-28a>
制詔孝感通神瞻天㒺極莫不布金而構祗<md:KR6r0138_T_028-0328a>¶洹流銀而
成寳殿方知鹿苑可期鶴林無¶逺敢緣雅頌仰藉莊嚴
欲使功侔天地興歌¶不日可令太師晉國公總監大陟
屺¶二寺營造¶
　　隋文帝為太祖武元皇帝行幸四處立寺¶建碑詔
　　　　　　　　　　　　　　　隋李徳林¶
門下風樹弗靜隙影如流空切欲報之心徒¶有終身之
慕伏惟太祖武元皇帝窮神盡性¶感穹昊之靈膺錄合
<pb:KR6r0138_WYG_028-28b>
圖開炎徳之紀魏氏¶將謝躬事經綸周室勃興同心匡
贊間關¶二代造我帝基猶夏禹之事唐虞晉宣之輔¶漢
魏往者梁氏將滅親尋構禍蕭詧稱兵擁¶衆據有襄陽
將入魏朝&KR0546;疑未决先帝出師¶樊鄧飲馬漢濱彼感威
懐連城頓顙隋郡安陸未即從風敵人騁輔車之援重
城固金湯¶之守乃復練卒簡徒一舉而剋始於是日¶遂
啟漢東蕭繹往在江陵後梁稱制外通表¶奏隂有異圖
心迹之間未盡臣節王師薄伐¶帝旅推鋒誅厥方命&KR0071;
<pb:KR6r0138_WYG_028-29a>
其絶祀有齊未亡¶凶徒孔熾連山巨防艱危萬重晉水
之陽是¶其心腹於是鳴䕫執鉞假道北隣皮服欽風¶煙
隨霧集懸兵萬里直指参墟左縈右拂麻¶積草靡雖事
未既功而英威大振齊人因以¶挫衂周武賴以成功尚
想王業之勤逺惟風¶化之始率夷狄而制東夏用偏師
而取南國¶豈徒湯征葛伯周伐崇侯而已哉積徳累功¶
福流後嗣俾朕虗薄君臨區有追仰神猷事¶㝠眞寂降
生下土權變不常用輪王之兵¶伸至人之意百戰百勝
<pb:KR6r0138_WYG_028-29b>
為行十善故以干戈<md:KR6r0138_T_028-0328b>¶之器已𩔖香華𤣥黃之野久同淨
國思欲崇¶樹寳刹經始伽藍增長福因微副幽㫖昔夏¶
因導水尚且銘山周曰廵遊有聞勒石帝王¶紀事由來
尚矣其襄陽隋州江陵晉陽並宜¶立寺一所建碑頌徳
庻使莊嚴寳坊比虗空¶而不壞導揚茂實同天地而長
久¶
　　於相州戰塲立寺詔¶　　　　　　隋高祖
門下昔嵗周道既衰羣凶鼎沸鄴城之地寔¶為禍始或
<pb:KR6r0138_WYG_028-30a>
驅逼良善或同惡相濟四海之¶内過半豺狼兆庶之廣
咸憂吞噬朕出車練¶卒蕩滌妖醜誠有倒戈不無困戰
將士奮¶發肆其威武如火燎毛殆無遺燼于時朕在¶廊
廟任當朝宰徳慚動物民陷&KR0224;羅空切罪¶己之誠唯增
見辜之泣然兵者凶器戰實危¶機節義之徒輕生忘死
干戈之下又聞殂¶落興言震悼日久逾深永念羣生蹈
兵刃之¶害有懐至道興度脱之業物我同遇觀智俱¶愍
思建福田神功佑助庶望死事之臣菩提¶増長悖逆之
<pb:KR6r0138_WYG_028-30b>
侣從闇入明並究苦空咸㧞生¶死鯨鯢之觀化為微妙
之龍臺虵之野永作¶玻瓈之鏡無邊有性盡入法門可
於相州戰¶地建伽藍一所立碑紀事其營構制度置僧¶
多少寺之名目有司詳議以聞¶
　　行道度人天下敇¶　　　　　　　隋煬帝
大業三年正月二十八日菩薩戒弟子皇帝¶總持稽首
和南十方一切諸佛十方一切尊¶法十方一切賢聖¶僧
竊以妙靈不測感應之理遂通因果相資機¶應之徒無
<pb:KR6r0138_WYG_028-31a>
爽是以初心爰發震動波旬之<md:KR6r0138_T_028-0328c>¶宫一念所臻咫尺道場
之地雖則聚沙盖鮮¶實覆簣於耆山水滴已微乃濫觴
於法海¶弟子階縁宿殖嗣膺寳命臨御區宇寧濟蒼¶生
而徳化弗宏刑罰未止萬方有罪寔當憂¶責百姓不足
用增塵累夙夜戰兢如臨淵谷¶是以歸心種覺必冀慈
愍謹於率土之内建¶立勝緣州别請僧七日行道仍總
度一千人¶出家以此功徳並為一切上及有頂下至無¶
間蜎飛蠕動預稟識性無始惡業今生罪¶垢藉此善緣
<pb:KR6r0138_WYG_028-31b>
皆得清淨三塗地獄六趣怨親¶同至菩提一時作佛¶
　　於行陣所立七寺詔¶　　　　　　唐太宗
門下至人虗已忘彼我於胷襟釋教慈心¶均異同於平
等是知上聖惻隱無隔萬方大¶悲𢎞濟義猶一子有隋
失道九服沸騰朕親¶總元戎致慈明罰誓牧登陑曾無
寧嵗其有¶桀大愚惑嬰此湯羅衘&KR0161;義憤終於握節各¶
徇所奉咸有可嘉日往月來逝川斯逺雖復¶項籍方命
封樹紀於丘墳紀信捐生丹青¶著於圖象猶恐九泉之
<pb:KR6r0138_WYG_028-32a>
下尚淪鼎鑊八難之¶間永纒氷炭愀然疚懐用忘興寢
思所以樹¶立福田濟其營魄可於建義已來交兵之處¶
為義士凶徒隕身戎陣者各建寺刹招延勝¶侣望法鼓
所震變炎火於青蓮清梵所聞¶易苦海於甘露所司宜
量定處所并立寺名¶支配僧徒及修造院宇具為事條
以聞稱朕¶矜愍之意(破薛舉於豳州立昭仁寺¶破霍老/生於台州立普濟寺¶破宋金剛於)
(晉州立慈雲寺<md:KR6r0138_T_028-0329a>¶破劉武周於汾州立𢎞濟寺¶破王世充/於芒山立昭覺寺¶破竇建徳于鄭州立等慈寺¶破劉黒)
(闥於洺州立昭福寺¶右七寺並官造/又給家人車牛田莊并立碑¶頌徳)¶
<pb:KR6r0138_WYG_028-32b>
　　為戰亡人設齋行道詔¶
門下刑期無刑皇王之令典以戰止戰列聖¶之通規是
以湯武干戈濟時静亂豈其不愛¶黔首肆行誅戮禁暴
戢兵葢不獲已朕自隋¶末創義志存拯溺北征東伐所
向平殄然黄¶鉞之下金鏃之端凡所傷殪難用勝紀雖
復¶逆命亂常自貽殞絶惻隱之心追以愴恨生¶靈之重
能不哀矜悄然疚懐無忘興寢且釋¶氏之教深尚慈仁
禁戒之科殺害為重承言¶此理彌增悔懼今宜為自征
<pb:KR6r0138_WYG_028-33a>
討已來手所誅¶翦前後之數將近一千皆為建齋行道
竭誠¶禮懴朕之所服衣物並充檀捨冀三途之難¶因斯
解脱萬劫之苦藉此𢎞濟滅怨障之心¶趣菩提之道¶
　　度僧於天下詔¶
門下三乘結轍濟度為先八正歸依慈悲為¶主流智慧
之海膏潤羣生翦煩惱之林津梁¶品物任真體道理叶
至仁妙果勝因事符積¶善朕欽若金輪恭膺寳命至徳
之訓無逺不¶思大聖之規無幽不察欲使人免盖纒家
<pb:KR6r0138_WYG_028-33b>
登¶仁夀㝠緣顯膺大庇含靈五福著於洪範¶三災終於
世界比因䘮亂僧徒减少華臺寳¶塔窺户無人紺髪青
蓮櫛風沐雨眷言凋毁<md:KR6r0138_T_028-0329b>¶良用憮然其天下諸州有寺之
處宜令度人¶為僧尼總數以三千為限其州有大小地
有¶華夷當處所度少多委有司量定務取精誠¶徳業無
問年之幼長其徃因減省還俗及私¶度白首之徒若行
業可稱通在取限必無人¶可取亦任其闕數若官人簡
練不精宜錄附¶殿失但戒行之本唯尚無為多有僧徒
<pb:KR6r0138_WYG_028-34a>
溺於¶流俗或假託神通妄傳妖怪或謬稱醫筮左¶道求
財或造詣官曹囑致贓賄或鑽膚焚指¶駭俗驚愚並自
貽伊戚動推刑&KR0224;有一於¶此大虧聖教朕情深䕶持必
無寛捨已令依¶附内律參以金科具為條制務使法門
清整¶所在官司宜加檢察其部内有違法僧不舉¶發者
所司錄狀聞奏庶善者必採惡者必¶斥伽藍淨土咸知
法味菩提覺路絶諸意垢¶
　　㫁賣佛像敕¶
<pb:KR6r0138_WYG_028-34b>
敕㫖佛道形像事極尊嚴伎巧之家多有造¶鑄供養之
人競來買贖品藻工拙揣量輕重¶買者不計因果止求
賤得賣者本希利潤唯¶在價高罪累特深福報俱盡違
犯經教並宜¶禁約自今已後工匠皆不得預造佛道形
像¶賣鬻其見成之像亦不得銷除各令分送寺¶觀令寺
觀徒衆酬其價直仍仰所在州縣官¶司檢校敕到後十
日内使盡¶
　　與暹律師等書　　　　　　　　唐褚亮¶
<pb:KR6r0138_WYG_028-35a>
竊伏下風久揖高義有懐靡託於邑良深春¶暮清和道
體休納弟子植生多幸早預法緣¶近於華嶽創立僧宇
此山藴蓄竒秘控接煙¶霞削峯累仞靈泉百丈神仙以
為勝地賢<md:KR6r0138_T_028-0329c>¶哲之所同歸結構雖淹禪誦猶寡厥道興廢¶
𢎞之在人且棟梁三寳必資龍象之力羽儀¶四衆尤待
鴛鷺之羣法師等學洞經典譽宣¶眞俗實宜共化蒼生
升於彼岸且逺人屈已¶存乎應物大徳忘名唯在伸教
理必𢎞濟無¶隔遐邇仰願俯從微請降迹來儀則釋逺
<pb:KR6r0138_WYG_028-35b>
禪¶居遙蹤可擬王珣精舍清塵不沫是所願也¶是所願
也¶
　　捨舊宅造興聖寺詔　　　　¶　　唐太宗
丹陵啟聖華渚降祥叶徳神居克¶隆鴻業朕丕承大寳
奄宅域中逺藉郊禋之¶慶仰惟樞電之祉思園之禮既
宏撫鏡之情¶徒切而永懐慈訓欲報無從靖言因果思
憑¶㝠福通義宫皇家舊宅制度宏敞以崇仁祠¶敬僧靈
佑宜捨為尼寺仍以興聖為名庶¶神道無方微伸凱風
<pb:KR6r0138_WYG_028-36a>
之思主者施行¶
　　為太穆皇后追福手疏¶
貞觀十六年五月御製願文致𢎞福寺曰¶聖哲之所尚者
孝也仁人之所愛者親也朕¶幼荷鞠育之恩長蒙撫飬
之訓蓼莪之念何¶日云忘罔極之情昊天匪報昔子路
歎千¶鍾之無飬虞丘嗟二親之不待方寸亂矣信¶可悲
夫每痛一月之中再罹難疚興言永慕¶哀切深衷欲報
靡因唯憑㝠助敬以絹二¶百疋奉慈悲大道儻至誠有
<pb:KR6r0138_WYG_028-36b>
感冀銷過徃之¶愆為善有因庻獲將來之慶¶
　　二教鐘銘(并序/)　　　　　　　　周武帝¶
天和五年歲次攝提五月丙寅造鐘一口冶¶昆吾之石
鍊若溪之銅郢匠鴻罏化兹神器<md:KR6r0138_T_028-0330a>¶雖時屬蕤賔而調諧
夷則故春秋外傳曰¶所以詠歌九則平民無二宏宣兩
教同歸一¶揆金石㝠符天人咸契九宫九地遙徹洞𤣥¶
三千大千逺聞邊際銀閣應供延法侣而尋¶聲金闕降
眞候仙冠而聽響式傳萬古廼勒¶銘云¶實際遐曠通𤣥
<pb:KR6r0138_WYG_028-37a>
洞微化緣得業造理因機¶靈圖降彩慧日垂暉金河霧
集銀澗雲飛(其/一)¶九霄仙籙五嶽眞文智煙遐照禪林逺
熏¶金鼓入夢瓊鐘徹雲音調冬至響召秋分(其/二)¶二教並
興雙鑾同振逺赴天霜遙虧地鎭陜¶河浮影漢溪傳韻
聽響𢎞法聞聲起信(其/三)¶般若無底重𤣥有門長開久暗
永拔沉昬¶不求正覺莫㑹天尊唯全智海先度黎元(其/四)¶
　　大興善寺鐘銘¶序(未詳/作者)
皇帝道叶金輪示居黄屋覆燾萬方舟航三¶界欲使雲
<pb:KR6r0138_WYG_028-37b>
和之樂共法鼓而同宣雅頌之¶聲随梵音而俱逺乃命
鳧氏範兹金錫響¶合風雷功侔造化騰驤猛虡負簨業
而將¶飛宛轉盤龍繞乘風而如動希聲旦發犍¶槌夕震
莫不傾耳以證無生入神而登正覺¶圓海有竭福祚無
窮方石易銷願力無盡¶
　　唐西明寺鐘銘(并序¶未/詳作者)
維大唐麟徳二年歲纒星紀月次降婁二月¶癸酉朔八
日庚辰¶皇太子奉為¶二聖於西明寺造銅鐘一口可一
<pb:KR6r0138_WYG_028-38a>
萬斤發漢¶水之竒珍採蜀山之秘寳虞倕練火晉曠飛¶
罏帶龍虡而騰規應鯨桴而寫製聲流九<md:KR6r0138_T_028-0330b>¶地遐宣厚載
之恩韻徹三天逺播曾旻之徳¶寤羣生於覺路警庶𩔖
於迷途業擅香垣功¶齊塵劫式旌高躅敢勒貞金其銘
曰¶
青祗薦祉黄離降精渦川毓徳瑤嶺飛英吹¶銅表性問
寢登情興言淨業載啟香城七珍¶交鑄九乳圖形翔龍
若動偃獸疑驚制陵¶周室規踰漢庭風飄旦響霜傳夜
<pb:KR6r0138_WYG_028-38b>
鳴仰延皇¶祚俯導羣生聲騰億劫慶溢千齡¶
　
　
　
　
　
　
　廣𢎞明集卷二十八上
<pb:KR6r0138_WYG_028-39a>
欽定四庫全書
　廣𢎞明集卷二十八下
　　　　　　　　　　　　唐　釋道宣　撰
　悔罪篇第九
　　序¶
夫福曰富饒罪稱摧折富則近生四趣厚報¶榮禄滿於
目前逺則三聖勝相資用豐於羣¶有至於罪也反此殊
途良由沈重貪瞋能獲¶果登苦楚所以罪業綿亘勞歴
<pb:KR6r0138_WYG_028-39b>
聖凡凡惟罪¶聚不足討論綸&KR0224;正行事該小學致使須
斯¶二果尚弊於怒癡羅漢漏盡猶遭於碎體是¶知無始
故業逐分段而追徵有為積障望變¶易而迴首自古正
聖開喻滋彰時張四惑¶乃三三九品欲使隨念翦樸豈
得縱以燎原然¶以煩惱增繁難為禁制勃起忽忘早樹
根基¶過結已成追悔無已但以諸佛大慈善權方¶便啟
疎往咎導引精靈因立悔罪之儀布以¶自新之道既徃
難復覆水之喻可知來過易¶收捕浣之方須列遂有普
<pb:KR6r0138_WYG_028-40a>
賢藥王之侣分¶衢而廣斯塵道安慧逺之儔命駕而行
兹¶術至於侯王宰相咸仰宗科清信士女無虧¶誡約昔
南齊司徒竟陵王制菩薩法淨行儀¶其𩔖備詳如别所
顯今以紙墨易繁畧列數¶四開明悔過之宗轄焉¶
　　<md:KR6r0138_T_028-0330c>¶謝敕為建涅槃懺啟　　　　　梁簡文¶¶帝¶¶¶
臣綱啟伏聞敕㫖垂為臣於同泰寺瑞應殿¶建涅槃懺
臣障雜多災身穢饒疾鍼艾湯液¶每黷天覽重蒙曲慈
降斯大福冀慧雨微垂¶即滅身火梵風纔起私得清凉
<pb:KR6r0138_WYG_028-40b>
無事非恩伏¶枕何答不任下情謹奉啟謝聞謹啟¶
　　¶六根懺文¶
今日此衆誠心懺悔六根障業眼識無明易¶傾朱紫一
隨浮染則千紀莫歸雖復天肉異¶根法慧殊美故因見
前境隨事起惡今願捨¶此肉眸俱瞬佛眼如抉目王見
淨名方丈¶之室多寳踊塔之瑞牟尼鷲嶽之光彌勒¶龍
華之始常遊淨土永歩天宫¶耳根闇鈍多種衆惡恱染
絲歌聞勝法善音¶昬然欲睡聽鄭衛淫靡聳身側耳知
<pb:KR6r0138_WYG_028-41a>
勝善之¶事樂之者希淫靡之聲欣之者衆願捨此穢¶耳
得彼天聰聞開塔關鑰之聲彈指謦咳¶之響諸佛所説
悉皆總持香風淨土之聲¶寳樹鏗鏘之響於一念中怳
然入悟¶鼻根過患彌復頑嚚耽染六蘭流連百和鬱<md:KR6r0138_T_028-0331a>¶金
易著簷蔔難排雖復一薰一蕕叶性難遣¶空中海上彌
不自覺至如彫罏在彼翠霧飛¶煙識染相牽彌生織累
所以螂蛆甘帶自謂¶馨香烏鵶嗜鼠不疑穢惡今願捨
此鼻根得¶彼天受振裳躧歩跨栴檀之逈林提囊拭鉢¶
<pb:KR6r0138_WYG_028-41b>
捧香積之寳飯長離&KR0126;濁永保清升¶舌根障重染惡尤
深毒刺爭興惡虵競起既¶貪五黃六禽之旨又甘九鼎
八珍之味所以¶焚山破卵涸水枯鱗黿臛不斟有染指
之過¶羊羮不及致入陣之苦雖復&KR2858;䐿鹿胃猶不¶稱甘
鳯肺龍胎更云不美雖羅鼎俎未必皆¶嘗在彼衆生於
命已酷或復閒朋亂友破俗¶傷眞變紫奪朱反白為黒
所以讒言三至曾¶母投杼端木一説越霸呉亡故知三
寸之舌¶未易可掉駟馬既出於事難追願㫁煩惑¶入清
<pb:KR6r0138_WYG_028-42a>
淨境既同阿難乞乳之譏又等淨名寂¶默之致餐禪悦
之六味服法喜之三徳形¶恭心到永趣菩提¶身根頑觸
唯貪細軟質體塵礙不重戈矛莫¶不愛我輕他陵人傲
物縱此裸蟲不羈醉象¶六塵四倒自此而生五盖十纒
因斯而致所¶以象簟清潤遨遊於夏室重衾&KR0546;白温煦
於¶冬房結駟廣厦動靜必安鷁首翠樓去來有¶託所以
三業之過出自機關四大假成豈有¶眞我願捨此畫瓶
得彼金色淨寳珠之法飾¶煦瑠璃之慧體長歸五分永
<pb:KR6r0138_WYG_028-42b>
等十身¶意識攀緣其罪山積險同夢幻譬若猴猨懸¶鏡
高堂一念難靜走丸索上百慮先馳至如¶二十五有紛
繞不息九十八使驚騖無已所<md:KR6r0138_T_028-0331b>¶以灰心滅智行拔於三
乘風禪露飲道高於¶六度今願㫁此意根袪累斯盡心
當恬怕洞¶煦無生一切衆罪悉滅俗門三界異途歸之¶
眞域懺悔已竟誠心作禮¶
　　悔高慢文¶
弟子蕭綱又重至心歸依三寳竊聞禮稱弗¶傲表洙泗
<pb:KR6r0138_WYG_028-43a>
之遺文經云不慢驗踰闍之妙典¶故一遇恒神陵伽尚
生餘習上賔天帝淮¶南猶有誤辭亦有才曰隱淪調唯
高俗猶足¶坐痺晉君立前齊主況復道隆三學法兼五¶
衆如過前殿似出北門而不密室致恭遺弓¶接足敢藉
勝緣願起宏誓從今日始乃至菩¶提於諸出家悉表䖍
敬方欲削除七慢折制¶六根賔頭下歩庶無厥咎耆逹
棄車方思景¶慕幽顯大衆咸為證明¶
　　懺悔文　　　　　　　　　　　梁沈約¶
<pb:KR6r0138_WYG_028-43b>
弟子沈約稽首上白諸佛衆聖約自今生已¶前至於無
始罪業参差固非詞象所筭識昧¶徃緣莫由證舉爰始
成童有心嗜慾不識慈¶悲莫辨罪報以為毛羣魪品事
允庖厨無對¶之緣非惻隱所及晨剉暮爚亘月隨年嗛
腹¶塡虗非斯莫可兼曩昔蒙稚精靈靡逹遨戲¶之間恣
行夭暴蠢動飛沈罔非登俎儻想逢¶值横加剿撲却數
追念種彚實蕃逺憶想間¶難或詳盡又暑月寢卧蚊䖟
&KR1232;膚忿之於心¶應之於手歳所殲殞略盈萬計手因怒
<pb:KR6r0138_WYG_028-44a>
運命¶因手傾為殺之道事無不足迄至於今猶未¶頓免
又嘗竭水而漁躬事&KR0224;罭牽驅士卒¶懽娯賞㑹若斯等
軰衆夥非一黨𨽻賔遊<md:KR6r0138_T_028-0331c>¶愆眚交互或盗人園實或偷人
芻豢弱¶性蒙心隨喜讚悦受分吞贓皎然不昧性愛¶墳
典茍得忘亷取非其有卷將二百又綺語¶者衆源條繁
廣假妄之愆雖免大過微觸細¶犯亦難備陳又追尋少
年血氣方壯習累所¶纒事難排豁淇水上宫誠無云幾
分桃㫁袖¶亦足稱多此實生死牢穽未易洗拔灌志惨¶
<pb:KR6r0138_WYG_028-44b>
舒性所同禀遷怒過嗔有時或然厲色嚴聲¶無日可免
又言謔行止曾不尋研觸過斯發¶動淪無紀終朝紛擾
薄暮不休來果昬頑將¶由此作前念甫謝後念復興尺
波不息寸隂¶驟往愧悔攅心㒺知云厝今於十方三世
諸¶佛前見在衆僧大衆前誓心剋己追自悔責¶收遜前
愆洗濯今慮校身諸失歸命天尊又¶尋七尺所本八微
是構析而離之莫知其主¶雖造業者身身隨念滅而念
念相生離續無¶已往所行惡造既由心行惡之時其心
<pb:KR6r0138_WYG_028-45a>
既染¶既染之心雖與念滅往之所染即成後緣若¶不本
諸眞諦以空滅有則染心之累不卒可¶磨今者興此愧
悔磨昔所染所染得除即空¶成性其性既空庻罪無所
託布髪頂禮幽顯¶證成此念一成相續不㫁日磨歳瑩
生生不¶休迄至道場無復退轉又彼惡加我皆由我¶昔
加人若不滅此重緣則來惡彌遘當今㫁絶¶永息來緣
道無不在有來斯應庻逹今誠¶要之咸達¶
　　羣臣請陳武帝懺文　　　　　　陳江總¶
<pb:KR6r0138_WYG_028-45b>
某位某甲稽首和南十方三世一切諸佛十方¶三世一
切尊法十方三世一切賢聖見前大<md:KR6r0138_T_028-0332a>¶徳僧皇帝某菩薩
睿哲聰明廣淵齊聖¶心若虛空照窮般若發𢎞大誓荷
負衆生神¶道㑹昌膺兹景業百王既季運屬艱難五嶽¶
維塵六軍日動劬勞在念有切皇心既而深¶悟苦空極
信無我寳臺華柱本非實錄賊城¶樓櫓苦具兹多遂坐
道塲靜居禪室堅固善¶本具足檀那石壁山河珍車象
馬頭目髓腦¶妻子國城鑾輅龍章翠帳玉機福徳所感
<pb:KR6r0138_WYG_028-46a>
威¶惠所及莫不肅然大捨供飬三尊便欲拂衣¶崆峒高
歩六合到林間而宴坐與釋種而同¶遊紫微虗宫黃屋
曠位上靈聳動厚土怔惶¶弟子等身纒愛惑業構煩惱
天生烝民樹以¶司牧惵惵黔首非后㒺戴豈容至尊居
萬乘¶而伸獨往之情應在帝王而為布衣之事且¶蠻夷
猾夏寇賊奸宄燧人警職日照甘泉之¶火四郊多壘未
肆樓船之威若使七聖遂¶迷窅然汾水之上八駿沃若
方在瑤池之濵¶則天下何依羣臣莫奉宗社廟堂有廢
<pb:KR6r0138_WYG_028-46b>
彛則¶弟子不勝狼狽之切謹捨如干錢如干物仰¶嚫三
寳大衆奉贖皇帝及諸王所捨悉還本¶位伏願十方三
寳見前大徳僧以慈悲力用¶無礙心坐道放光顯揚宣
説歡喜和合超然¶降許當使皇帝望雲望日之姿與南
山等固¶乃神乃聖之徳與北極同尊中宫后妃之星¶金
禎玉幹之戚窮積善之慶盡萬嵗之懽玉¶鑾迴鑣金門
洞啟百辟翹首搢紳並列願塵¶勞與雲沴俱銷億兆與
天地同泰慊慊丹愚¶敢以死請弟子某和南¶
<pb:KR6r0138_WYG_028-47a>
　　摩訶般若懺文　　　　　　　　梁武帝<md:KR6r0138_T_028-0332b>¶
菩薩戒弟子皇帝稽首和南十方諸佛及無¶量尊法一
切賢聖觀夫常樂我淨葢真常之¶妙本無常苦空乃世
相之累法而苦樂殊見¶分别之路興眞俗異名計著之
情反顚倒我¶人之所彌見愚癡取捨有無之間轉成專
附¶豈知妙道無相至理絶言實法唯一眞如不¶二諸佛
以慈悲之力開方便之門教之以遣¶蕩示之以㝠滅百
非俱棄四句皆亡然後¶無復塵勞解脱清淨但般若之
<pb:KR6r0138_WYG_028-47b>
説唯有五時¶而智慧之㫖終歸一趣莫非第一義諦悉
是¶無上法門弟子頗學空無深知虗假王領四¶海不以
萬乘為尊攝受兆民彌覺萬幾成¶累每時丕顯嗟三有
之洞然終日乾乾歎四¶生之俱溺常願以智慧燈照朗
世間般若舟¶航濟渡凡識今謹於某處建如干僧如干
日¶大品懺現前大衆至心敬禮慧命須菩提願¶諸衆生
離染著相迴向法喜安住禪悦同到¶香城共見寳臺般
若識諸法之無相見自性¶之恒空無生法忍自然俱足
<pb:KR6r0138_WYG_028-48a>
稽首敬禮常住¶三寳¶
　　金剛般若懺文¶
菩薩戒弟子皇帝稽首和南十方諸佛無量¶尊法一切
賢聖如來以四十年中所説般若¶本末次第略有五時
大品小品枝條分散仁¶王天王宗源派别金剛道行隨
義制名須眞¶法才以人標題雖復前説後説應現不同
至¶理至言其歸一揆莫非無相妙法悉是智慧¶深經以
有取之既為殊失就無求也彌見深¶乖義異去來道非
<pb:KR6r0138_WYG_028-48b>
内外遣之又遣之不能得<md:KR6r0138_T_028-0332c>¶其真空之以空之未足明其
妙眞俗同棄本¶迹俱㝠得之於心然後為法是以無言
童子¶妙得不言之妙不説菩薩深見無説之深弟¶子習
學空無修行智慧早窮尊道克己行法¶方欲以家刑國
自近及逺一念之善千里斯¶應一心之力萬國皆歡恒
沙衆生皆為法侣¶微塵世界悉是道場今謹於某處建
如干僧¶如干日金剛般若懺見前大衆至心敬禮釋¶迦
牟尼佛金剛般若禮長老須菩提願諸佛¶菩薩以般若
<pb:KR6r0138_WYG_028-49a>
因緣同時集㑹哀憐萬品䕶念¶羣生引入慧流同歸佛
海得金剛之妙寳見¶金牒之深經頂戴奉持終不捨離
逮得己利¶盡諸有結心行自在無復塵勞稽首敬禮常¶
住三寳¶
　　勝天王般若懺文　　　　　　　陳宣帝¶
菩薩戒弟子皇帝稽首十方諸佛無量尊法¶一切賢聖
自鶴林滅迹鷲嶺凝神瓶寫總持¶遺文不墜傳燈流布
法輪踰廣方軌宏宣既¶昭著於西域分鑣顯説亦漸移
<pb:KR6r0138_WYG_028-49b>
於東土而周¶朝徵應止見夜明漢帝感通不過宵夢香
象¶所載虎觀寂而未聞龍宫所藏麟閣閴其無¶取山海
為隔傳授蓋微華夷不同翻譯何幾¶天王所問止得經
名金剛之經纔見一品歴¶魏晉而未備經宋齊而恒闕
我皇帝承家建¶國光前絶後道格天地通被幽微大啟
慈悲¶廣開知慧施造化以仁夀濟蒼生於解脫異¶世界
而承風殊刹土而響應眞人間出法寳¶傳通粤以天嘉
六年外國王子月婆首那來¶遊匡嶺慧解深妙靡測聖
<pb:KR6r0138_WYG_028-50a>
凡奉持勝天王般<md:KR6r0138_T_028-0333a>¶若經一部於彼飜譯表獻京師某校
彼前名¶冥合符契總三乘之通教貫六度之淵海如¶開
暗室以照優曇十方衆生若貧人之獲寳¶四部弟子等
力士之得珠金牒寳印始兹¶辰而一啟智慧實法洎爾
時而方具故知¶如來付囑必俟仁王般若興隆期於聖
運弟¶子纂承洪緒思宏大業願此法門遍諸幽顯¶今謹
於某處建如干僧如干日勝天王般若懺¶見前大衆至
心敬禮本師釋迦如來禮般若¶波羅蜜禮勝天王願一
<pb:KR6r0138_WYG_028-50b>
切衆生勤求般若不¶避寒暑如薩陀波崙不愛身命如
精進力菩薩¶得般若之性相與般若而相應攝諸萬有
住¶安穩地含靈有識悉獲歸依稽首敬禮常住¶三寳¶
　　妙法蓮華經懺文　　　　　　　陳文帝¶
菩薩戒弟子皇帝稽首和南十方諸佛無量¶尊法一切
賢聖竊以前佛後佛種種因緣已¶説當説各各方便莫
非真語悉為妙法理無¶二極起必同歸但因業因心禀
萬𩔖之識¶隨見隨著異羣生之相品位分淺深覺悟¶有
<pb:KR6r0138_WYG_028-51a>
遲速法雨一味得之者參差法雷一音聞¶之者差别是
以小乘頓教由此各名聲聞菩¶薩因斯分路至如鹿苑
初説羊車小乘灰㫁¶涅槃分段解脫以諸佛之善巧㑹
衆庶之根¶機是曰半字未稱三㸃及夫㑹三歸一反本¶
還源説大乗經名無量義滅化城於中路駕¶寳車於四
衢衣裏明珠隱而還見髻中真¶寳於焉始得出寳塔於
虗空踊菩薩於大地¶見希有事證微妙法最勝最尊難
逢難值弟<md:KR6r0138_T_028-0333b>¶子以因地凡夫屬符負荷方欲憲章古昔用¶
<pb:KR6r0138_WYG_028-51b>
拯黎元竊以羲皇結&KR0224;深失大慈成湯解羅¶猶非妙善
揚旌丹水異道樹而降魔執玉塗¶山非寳坊之大集所
以憑心七覺繫念四勤¶住菩薩乘顯無三之教學如來
行開不二之¶門汲引羣迷導示衆惑今謹於某處建如
干僧¶如干日法華懺見前大衆至心敬禮釋迦如¶來多
寳世尊禮妙法華大乘經典禮普賢菩¶薩妙光法師願
多寳如來從地涌出普賢菩¶薩乗象空來並入道場證
明功徳擊大法鼓¶轉妙法輪震動世間覺悟凡品令使
<pb:KR6r0138_WYG_028-52a>
盡空法¶界無量聲聞無邊衆生皆為菩薩總持性相¶同
到無生稽首敬禮常住三寳¶
　　金光明懺文¶
菩薩戒弟子皇帝稽首和南十方諸佛無量¶尊法一切
賢聖尋夫靈鷲山間自有常住之¶相白鶴林處本無變
易之法故知真解脱¶者誰辨去來實智慧者非有生滅
而顛倒迷¶愚不暁三㸃之理無明覆蔽空有八十之疑¶
於是四佛世尊百千菩薩俱㑹信相之室顯¶説釋迦之
<pb:KR6r0138_WYG_028-52b>
夀明稱歎之妙偈出懺悔之法音¶是曰經王微妙第一
以種智為根本以功徳¶為莊嚴能照諸天宫殿能與衆
生快樂能銷¶變異惡星能除穀貴饑饉能遣佈畏能滅
憂¶惱能却怨敵能愈疾病如法修行功徳已甚¶弟子以
兹寡昧纂承洪業常恐王領之宜不¶符正論御世之道
有乖天律庻績未康&KR0058;民¶弗乂方願歸依三寳憑藉㝠
空䕶念衆生扶¶助國土今謹於某處建如干僧如干日
金光<md:KR6r0138_T_028-0333c>¶明懺見前大衆至心敬禮釋迦如來四佛世¶尊金
<pb:KR6r0138_WYG_028-53a>
光明經信相菩薩願諸菩薩久住世間¶諸天善神不離
土境方便利益増廣福田映¶慈悲雲開智慧日作眼目
導為依止所成就¶菩提之道場安住不動之境國稽首
敬禮常¶住三寳¶
　　大通方廣懺文¶
菩薩戒弟子稽首和南十方三寳竊以諸佛刹土¶不可
言説如來稱號無有限量或過去見在¶共取頗羅之姓
或同時異世俱有釋迦之名¶或明王十億或燃燈三萬
<pb:KR6r0138_WYG_028-53b>
去來三界遍滿十¶方聞名者離塵受持者得道其為功
徳難用¶思議釋迦如來以無礙力遊娑羅之淨道止¶吉
祥之福地寳池化生金花自踊説大通方廣¶出三寳名
號譬如六天總歸一乘弟子用慈¶悲之心修平等之業
常以萬方有罪責自一¶人四生未安理為重任所以薰
修在己日夜¶忘勞精進為心夜分未息菩薩行處皆願
受¶持諸佛法門悉令如説欲使普天率土無復¶怖畏之
塵蠕動蜎飛永得歸依之地今謹依¶經教於某處建如
<pb:KR6r0138_WYG_028-54a>
干僧如干日行方廣懺悔¶讀誦百遍右遶七帀塗香末
香盡莊嚴之相¶正念正觀罄精懇之心見前大衆至心
敬禮¶本師釋迦如來禮方廣經中所説三寳名字¶願諸
佛菩薩尋聲赴響放淨光明照諸暗¶濁施清凉水滅兹
渴愛登六度舟入三昧海¶總萬有而㑹眞如齊三界而
登實法稽首敬¶禮常住三寳¶
　　虗空藏菩薩懺文<md:KR6r0138_T_028-0334a>¶
竊以菩薩之於衆生是大依止觀察性相隨¶機濟㧞一
<pb:KR6r0138_WYG_028-54b>
人未度不證道果往古今來行願¶如一而虛空藏菩薩
最為勝上為衆中之幢¶王為大明之尊主具諸佛之智
慧得如來之¶秘密至因夢見形隨緣示相一聞稱號¶水
火不能焚溺一心稱名刀杖不能傷害夀¶命財産之願
念而必諧色聲味觸之須求而¶皆遂身心疾惱憐愍療
治牢獄怖畏方便解¶釋此盖隨從世法安樂衆生及夫
動神變相¶去香集之境放淨光明來閻浮之界入三昧¶
定除煩惱熱説陀羅尼破惡業障五濁惡世¶一時清涼
<pb:KR6r0138_WYG_028-55a>
五根本罪並皆解脫此則開世間之¶眼示湼槃之路弟
子承如來之教禀諸佛之¶慈國被菩薩之功家行大士
之業方願十方¶刹土悉有一乘十方衆生皆修十地今
謹於¶某處建如干僧如干日虗空藏菩薩懺見前¶大衆
至心敬禮本師釋迦文佛禮勝花敷藏¶如來禮陀羅尼
神呪禮虗空藏菩薩願虗空¶藏菩薩尋聲應赴現神通
力開智慧光以¶種種身遊諸國土度脫衆生不乖誓願
稽首¶敬禮常住三寳¶
<pb:KR6r0138_WYG_028-55b>
　　方等陀羅尼齋懺文¶
竊以三世諸佛以誓願因緣十方如來以智¶慧方便縱
無礙之辯開無盡之門法流派别¶宗源無限法本分散
枝條不極非直摩訶般¶若獨有八萬四千至於陀羅尼
門亦有九十¶二億處處宣説種種名稱功徳無量威神
不¶測至如婆藪之㧞地獄波旬之發菩提花聚¶之獲神
通雷音之脫掩蔽莫不因斯章句承<md:KR6r0138_T_028-0334b>¶兹業力亦有四部
弟子十方衆生聞一句而¶發心聽一説而悟道故知一
<pb:KR6r0138_WYG_028-56a>
切諸法無非真¶妙弟子側身修行所學者菩提旰食夙
興¶所行者濟度一心之力攝取衆生一念之頃¶遍諸法
相如來種智皆願總持諸佛功徳悉¶欲流布今謹於法
典本之經教見前大衆至¶心敬禮釋迦牟尼佛禮陀羅
尼章句禮雷音¶比丘禮華聚菩薩願承此功徳調伏衆
生滅¶三毒心破十惡業四百之煩惱自然清淨八¶萬四
千塵勞一時解脫得神呪之力具法印¶之善入陀羅尼
門觀諸佛境界頓銷獄火永盡¶無餘稽首敬禮常住三
<pb:KR6r0138_WYG_028-56b>
寳¶
　　藥師齋懺文¶
竊以諸行無常悉為累法萬有顛倒皆成苦¶本熱燄鏡
像知變易之不停漂草㸑茅見¶生滅之奔迅隨業風而
入苦海逐報障而趣¶幽途去來三界未見可安之所輪
迴五道終¶無暫息之期藥師如來有大誓願接引萬物¶
救䕶衆生導諸有之百川歸法海之一味¶亦能施與花
林隨從世俗使得安樂令無怖¶畏至如¶八難九横五濁
<pb:KR6r0138_WYG_028-57a>
三災水火盜賊疾疫饑饉怨¶家債主王法縣官憑陵之
勢萬端䖍劉之¶法千變悉能轉禍為福改危成安復有
求富¶貴須祿位延夀命多子息生民之大欲世間¶之切
要莫不隨心應念自然滿足故知諸佛¶方便事絶思量
弟子司牧寡方庻績未乂方¶憑藥師本願成就衆生今
謹依經教於某處¶建如干僧如干日藥師齋懺現前大
衆至心<md:KR6r0138_T_028-0334c>¶敬禮本師釋迦如來禮藥師如來慈悲廣覆¶不
乖本願不棄世間興四等雲降六度雨滅¶生死火除煩
<pb:KR6r0138_WYG_028-57b>
惱箭十方世界若輪燈而明朗¶七百鬼神尋結縷而應
赴障逐香燃災無¶復有命隨幡續漸登常住遊甚深之
法性入¶無等之正覺行願圓滿如藥師如來¶
　　娑羅齋懺文¶
尋夫眞解脫者本自不生實智慧者今亦無¶滅故知鶴
林變色非變易之文鷲山常在實¶常住之法但世界不
一應赴所以不窮衆¶生無邊方便所以無際隨念隨著
種種法門¶因業因心各各示見或八十小刼端坐之相¶
<pb:KR6r0138_WYG_028-58a>
未移方八十年無餘之機已及熈連河側¶晨朝之色忽
明娑羅樹間中夜之聲便寂最¶後功徳是曰兹辰弟子
有緣閻浮囑當重¶任愍羣生之顛倒嗟庻𩔖之愚迷常
願造六¶度之舟濟之於彼岸駕一乘之御驅之於¶中道
今謹於太極殿設無礙大㑹首僧一夕¶娑羅大齋願法
雨法雲清凉三界之火慧燈¶慧炬照朗百年之室常住二字
人天共聞伊¶字三㸃凡聖並悟無勞迦葉之問不待須
䟦¶之疑一切種智而為根本無量功徳以自莊¶嚴意樹
<pb:KR6r0138_WYG_028-58b>
開解脫之花身田含定慧之水居¶處吉祥之地枕藉福
徳之場與二氣而俱貞¶隨四時而納祜日月天子照合
璧於大千星¶辰宫殿散連珠於百億慈悲輕雨與祥風
而¶並飛菩提寳雲共飛煙而合彩六合四海無¶復塵勞
六道四生俱蒙清淨¶
　　無礙㑹捨身懺文¶<md:KR6r0138_T_028-0335a>¶
竊觀雅誥奥義皇王興在予之言禮經令典¶聖人揚罪
己之説故亡身濟物仁者之恒心¶克己利人君子之常
<pb:KR6r0138_WYG_028-59a>
德況復菩薩大士法本¶行處應赴三界攝受四生運無
量之四心¶修平等之六度國城妻子僶俛哀荒承祖宗¶
之大業扶曵喘息當天下之重任黎民弗乂¶庻績未熈
御朽履冰無忘兢業又以世相泡¶影有為露電愛河奔
迅欲海飛騰禀識同焚¶含靈共溺垂瑱憑玉還覺萬乘
非尊當宁負¶扆翻以萬機成累夕惕若厲思宏汲引昧
旦¶丕顯奉為七廟聖靈奉為皇太后聖御奉¶為天龍鬼
神幽㝠空有三界四生五道六趣若¶色若想若怨若親
<pb:KR6r0138_WYG_028-59b>
若非怨親遍虗空滿法界窮¶過去盡未來無量名識一
切種𩔖平等大¶捨弟子自身及乘輿法服五服鑾輅六
冕龍¶章玉几𤣥裘金輪紺馬珠交纓絡寳飾荘嚴¶給用
之所資待生平之所玩好並爾檀那咸¶施三寳今謹於
前殿設無礙大㑹奉行所願¶並諸功徳具列於前願俱
菩薩㝠空幽顯¶俱到證明開智慧日映慈悲雲樹寳幢
於大¶千擊法鼓於百億震動世界覺悟羣生放三¶昧之
淨光流一味之法雨引愚癡於火井㧞¶煩惱於棘林出
<pb:KR6r0138_WYG_028-60a>
輪轉河到無生岸¶
　
　
　
　
　
　
　
<pb:KR6r0138_WYG_028-60b>
　
　
　
　
　
　
　
　廣𢎞明集卷二十八¶¶¶下
