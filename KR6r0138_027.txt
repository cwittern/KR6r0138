# -*- mode: mandoku-view -*-
#+TITLE: 廣弘明集
#+DATE: 2015-08-30 22:28:47
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0138_T_025-0292b>
#+PROPERTY: JUAN 27
¶
¶¶<pb:KR6r0138_WYG_027-1a>
欽定四庫全書
　廣𢎞明集卷二十七上¶¶
　　　　　　　　　　　　唐　釋道宣　撰¶
　　戒功篇第七(情寄懲約縱則驕陵/欲階聖檢匪斯不震)
　　　序
夫羣生所以久流轉生死海者良由無戒徳¶之舟檝者
也若乘戒舟鼓以慈棹而不能横¶截風濤逺登彼岸者
無此理也故正教雖多¶一戒而為行本其由出必由户
<pb:KR6r0138_WYG_027-1b>
何莫由斯戒¶矣是以創起道意先識斯門於諸心境籌
度¶懐行其狀如何故論云夫受戒者慈悲為務¶於三千
界内萬億日月上至非想下及無間¶所有生𩔖並起慈
心不行殺害或盡形命或¶至成佛長時𩔖通統周法界
此一念善功滿¶虚空其徳難量惟佛知際不殺既爾餘
業例¶然由斯戒徳故能逺大所以上天下地幽顯¶聖賢
莫不慿祖此緣用為基趾經不云乎戒¶如大地生成住
持出有心發是曰生也聖道¶良資是曰成也法延六萬
<pb:KR6r0138_WYG_027-2a>
是曰住也保住¶三業是曰持也諸餘善法蓋闕此功有
入此¶門便稱聖種乖斯妄立是謂凡流長沒苦海¶出濟
無日自法移東夏千齡過半在魏嘉平¶方聞戒法自爾
迄今道俗流布然大聖垂教<md:KR6r0138_T_027-0304a>¶知幾厥先故使俗士憲章
則有具有&KR0409;道人¶律儀有小有大所以五戒八戒隨量
制開對¶境無非戒科約分在其力用是謂接俗之¶化不
可定其時緣出家據道異於俗流備足¶時緣無開階級
雖復位分大小兩學就行齊¶均上下五衆約過品𩔖乃
<pb:KR6r0138_WYG_027-2b>
殊結正同存一戒¶戒者警也常御在心清信所存聞諸
視聴故¶撮舉數四知奉法之有人焉¶
　　¶¶¶¶¶¶¶¶與隱士劉遺民等書¶¶(彭城劉遺民以晉太元中除/宜昌柴桑二縣令值廬山靈)
　　　(邃足以往而不反遇沙門釋慧逺可以服膺丁/母憂去職入山遂有終焉之志於西林澗北别)
　　　(立禪坊養志閒處安貧不營貨利是時閒退之/士輕舉而集者若宗炳張野周續之雷次宗之)
　　　(徒咸在㑹焉遺民與羣賢遊處研/精𤣥理以此永日逺乃遺其書)
　　　　　　　　　　　　　　　晉釋慧¶逺¶¶¶¶¶
每尋疇昔遊心世典以為當年之華苑¶也及見老莊便
<pb:KR6r0138_WYG_027-3a>
悟名教是應變之虚談耳以¶今而觀則知沈冥之趣豈
得不以佛理為先¶茍㑹之有宗則百家同致君諸人並
為如來<md:KR6r0138_T_027-0304b>¶賢弟子也䇿名神府為日已久徒積懐逺之¶興
而乏因藉之資以此永年豈所以勵其宿¶心哉意謂六
齋日宜簡絶常務專心空門然¶後津寄之情篤來生之
計深矣若染翰綴文¶可託興於此雖言生於不足然非
言無以暢¶一詣之感因驥之喻亦何必逺寄古人(於是/山居)
(道俗日加䇿勵遺民精勤徧至具持禁戒宗張等所不/及專念禪坐始涉半年定中見佛行路遇佛像於空現)
<pb:KR6r0138_WYG_027-3b>
(光照天地皆作金色又披袈裟在寶池浴出定已請僧/讀經願速捨命在山一十五年自知亾日與衆别已都)
(無疾苦至期西靣端坐歛手氣絶年五十有七先作篤/終誡曰皇甫謐遺論佩孝經示不㤀孝道蓋似有意小)
(兒之行事今即土為墓勿用棺槨子雍從之/周續之等築室相次各有芳績如别所云)
　　¶¶¶¶¶¶¶¶¶¶與蕭諮議等書　　　　　　　　梁元帝¶
蓋聞圓光七尺上映真珠之雲面門五色旁¶臨珊瑚之
地化為金案奪麗水之珍變同珂¶雪高𤣥霜之彩豈不
有機則感感而遂通有¶神則智智而必斷故碧玉之樓
升堂未易¶紫紺之殿入室為難必須五根之信以信為¶
<pb:KR6r0138_WYG_027-4a>
首六度之檀以檀為上故能捨財從信去有¶即空率斯
而談良可知矣竊以瑞像放光倐¶將旬日蹈舞之深形
於寤寐抃躍之誠結於¶興寢稍覺十字之蒸嗤何曽之
饌五鼎之味¶笑主偃之辭黿羮麟脯空聞其說羊酪猩
脣¶曷足云也困于酒食未若過中不餐螺蚳登¶俎豈及
春蔬為浄欲吾子三日潔齋自寅<md:KR6r0138_T_027-0304c>¶至戌一中而已自有
米如玉銳鹽𩔖虎形¶雲夢之芹遼東之藻十斤之梨千
樹之橘青¶筍紫薑固栗霜&KR0037;適口充腸無索弗獲八功¶
<pb:KR6r0138_WYG_027-4b>
徳水並入法流四土俱至偕讓𢎞道同志為¶友豈不盛
歟蕭繹疏¶
　　答湘東王書　　　　　　　　梁簡文¶帝
十八日晚於華林閤外省中得弟九月一日¶書甚慰懸
想秋節凄清比如常也州事多¶少無足疲勞濠梁之氣
不異恒日差盡怡恱¶時有樂事遊士文賓比得談賞終
宴追隨何¶如近日注漢功夫轉有次第思見此書有甚¶
饑惄吾蒙受菩薩禁戒簉預大士此十二日¶便於東城
<pb:KR6r0138_WYG_027-5a>
私懴十七日旦早入寶雲壁門照¶日銅龍吐霧紅泉含
影青蓮吐芳法侣成羣¶金山滿座身心快樂得未曾有
昨旦平等寺¶法會中後無礙受持天儀臨席睟容親證
拜¶伏雖多疲勞頓遣剃頂之時此心特至心口¶自謀併
欲剪落無疑馬援遣蝨之談不辭應¶氏赤壺之諷僧璡
典議不異昔日竟日問璡¶殊均子路探鉤取名名曰因
理皇情印可今¶便奉行昨晡後方還所住徐摛庾吾羌
恒¶日夕鏡逺在直時來左右但不得倜儻殊異¶盤下之
<pb:KR6r0138_WYG_027-5b>
時稍習節文欲避酒泉之職尹王相¶去既爾彌伸欵對
臨汝侯比多屬疾來宫¶小稀其間信使差得其簡&KR0110;兼
詹事暕為¶洗馬時伸話言數語論辯句之侯東撫復成¶
離闊衡山九嶷尋應引邁臨歧有歎望水興¶嗟但吾自
至都已來意志忽怳雖開口而¶笑不得真樂不復飲酒
垂二十旬次公醒狂<md:KR6r0138_T_027-0305a>¶自成無理知耆艾數信述吾經過
適憶途遵¶江夏路出西浮日月易來已涉秋暮而韋述¶
有長沮之弊必笑之災術異葛仙形均荀序¶弟復資其
<pb:KR6r0138_WYG_027-6a>
糧餼特為經營轉禍為福事均北¶叟分别已來每増慨
憶歎因月積想逐時旋¶每有西郵事同撫䏶相見之期
未知何日瞻¶言玉嶺静對金闗懐勞之深未嘗弭歇善
自¶保惜及此不多綱疏¶
　　與梁朝士書　　　　　　　　梁釋曇瑗¶
光宅寺曇瑗白竊惟至人垂誨各赴機權故¶外設約事
三千内陳律儀八萬誠復楷訓異¶門無非懲惡孔定刑
辟以詰姦宄釋敷羯磨¶用擯違法二聖分教别有司存
<pb:KR6r0138_WYG_027-6b>
頃見僧尼有¶事每越訟公府且内外殊揆科例不同或
内¶律為輕外制成重或内法為重外&KR0224;更輕凡¶情僶俛
肆其阿便若茍欲利已則捨内重而¶附外輕若在陷他
則棄内輕而依外重非唯¶&KR0126;黷時宰便為頓乖理制幸
屬明令公匡弼¶社稷和燮隂陽舟檝大乘柱石三寶遐
邇向¶風白黑兼慶貧道忝居僧例頗曽採習毗¶尼累獲
僧曹送事訪律詳決尋佛具切戒¶國有憲章絓僧家諍
執未審依何折斷謹致¶往牒佇奉還㫖庶成約法永用
<pb:KR6r0138_WYG_027-7a>
遵模釋曇瑗¶呈¶
　　與瑗律師　　　　　　　　　梁釋惠津¶
惠津和南竊聞尋師萬日以禮見知而津伏¶奉未淹過
蒙優接昔鄒陽上書乃可引為上¶客宋玉陳賦則一賜
以良田且復康會來吳¶才堪師表摩騰入漢行合律儀
者哉故知道<md:KR6r0138_T_027-0305b>¶寄人𢎞徳不孤立儔今訪古並非其例豈
可¶虚佩寵靈坐安隆渥便是名踰分外譽超身¶表但法
輪初啟請業者如雲非直四海同風¶天下慕義遂令負
<pb:KR6r0138_WYG_027-7b>
笈之徒排肩自逺歸仁之¶士繼踵來儀華隂成市曽何
足云舉袂如帷¶豈得獨髙前代況乃闡禪定之初門開
智慧¶之燈炬信實傾河倒海宣說不窮先進者陷¶於金
城後生者摧其利齒可號熏修戒善能¶令十地瓔珞守
持身行則使八正莊嚴允穆¶聖凡叶和幽顯加有懐&KR0610;
握錐之好聚螢流¶麥之勤或剖蜯求珠開河出寶而惠
津一¶介無取内外靡聞學謝懸鍾言慚散枌同¶斯曲木
空廁直蘭𩔖此蒹葭謬參玉樹乃知¶滄溟汪濊不待毫
<pb:KR6r0138_WYG_027-8a>
滴之珠華嶽穹崇寧俟¶遊塵之壊譬兹秋鳳如彼春
林墜獨葉不預¶百枝落一毛何闗六翮正言身名仰委
觸途¶憑累區區寸誠喻如皎日不意三邊有務四¶郊多
壘致使虧贊講筵請益成廢及言悲鯁¶寧可具披所冀
難静障除更敦諮受不任戀¶結行遣祇承惠津和南¶
　　答淨律師書¶　　　　　　　　梁釋曇瑗
信來枉告良用撫然余學慚技癢人非准¶的中間雖曽
講授不異管内闚天豈足作範後¶昆踵武前哲蓋身疾
<pb:KR6r0138_WYG_027-8b>
弗瘳門人引去一師盛¶業廢而莫傳五十之年忽焉將
至長夜永懐¶惆悵何已每有好事者日相請逼遂以罷
老¶復成自勵如法師數子本出名家洛下竒才¶當今利
齒必欲探覈論部任持律藏方為美¶器日見絶塵復有
海表竒僧聚中開士皆學<md:KR6r0138_T_027-0305c>¶無常師不逺而至訪道質疑
足稱一時之樂¶不意戈兵犯蹕敵馬飲江塔廟焚如義
徒道¶殣即日京華故老倚席不談乃復爰訪幽阿¶令其
訓導久廢無次何以誨人故乃荆棘生¶乎口中雌黄謬
<pb:KR6r0138_WYG_027-9a>
於舌杪矣煎水求冰未足為¶喻佇能近顧方陳寸欵瑗
白¶
　　天台山顗禪師所受菩薩戒文¶　　　隋煬帝
弟子基承積善生長皇家庭訓早趨胎教夙¶漸福履攸
臻妙機須悟恥﨑嶇於小徑希¶優遊於大乗笑止息於
化城誓舟航於彼岸¶開士萬行戒善為先菩薩十受專
持最上喻¶造宫室必因基址徒架虚空終不成立孔¶老
釋門咸資鎔鑄不有軌儀孰將安仰誠復¶釋迦能仁本為和
<pb:KR6r0138_WYG_027-9b>
尚文殊師利㝠作闍黎而必藉人¶師顯傳聖授自近之逺感
而遂通波崙罄髓¶於無竭善財亾身於法界經有明文
非徒臆¶說深信佛語聿遵明導¶禪師佛法龍象戒珠圓
浄定水清澄因静發¶慧安無礙辯先物後已謙挹成風
名稱逺聞¶衆所知識弟子所以䖍誠遥注命檝逺迎每¶
慮緣差值諸留難亦既至止心路豁然及披¶雲霧即銷
煩惱以年月日於揚州金城設千¶僧㑹敬受菩薩戒戒
名為孝亦名制止方便¶智度歸宗奉極作大莊嚴同如
<pb:KR6r0138_WYG_027-10a>
來慈普諸佛¶愛等視四生猶如一子(云云/)既受戒已便¶
舉法名詺帝為總持菩薩也帝頂受已白曰¶大師禪慧
内融導之以法澤可奉名為智者¶斯同梁髙舉約法師
之徽號矣¶
　　<md:KR6r0138_T_027-0306a>¶統畧淨住子淨行法門序¶　　　唐釋道宣¶
夫浄住之來其流尚矣祖述法王開化導達¶之方統引
羣生履信成濟之務也是以正法¶存没畢乗信毁之功
神用昏明終藉惰勤之¶力竊聞輪王興運肇於有劫之
<pb:KR6r0138_WYG_027-10b>
初法主膺期¶開於濁惑之始其故何耶良有以也諒由¶
淳薄結於夙心故使機感隆於視聴自教流¶震土六百
餘年道俗崇仰其蹤可悉至於知¶機明略𢎞贊被時垂
清範於遺黎導成規於¶得信者斯文在斯可宗鏡矣昔
南齊司徒竟¶陵王文宣公蕭子良者崇仰釋宗深達至
教¶注釋經論鈔略詞理掩邪道而闢正津𢎞¶一乗而揚
士衆世稱筆海時號智山或通¶夢於獨尊諡天王之嘉
稱或冥授於經唄傳¶神度之英規其徳難詳輒從蓋闕
<pb:KR6r0138_WYG_027-11a>
以齊永明¶八年感夢東方普光世界天王如來樹立浄
住¶浄行法門因其開衍言浄住者即布薩之翻¶名布薩
天言浄住人語或云増進亦稱長養¶通道及俗俱稟修
行所謂浄身口意如戒而¶住故曰浄住也子者紹繼為
義以三歸七衆¶制御情塵善根增長紹續佛種故曰浄
住子¶也言浄行法門者以諸業浄所以化行於世¶了諸
法門故有性相差别始於懐鈆終於絶¶筆凡經七旬兩
袠都了遂開筵廣第盛集英¶髦躬處元座談叙宗致十
<pb:KR6r0138_WYG_027-11b>
衆雲合若赴華隂¶之墟四部激揚同謁靈山之㑹咸曰
聞所未¶聞清心傾耳故江表通徳體道乗權綜而習<md:KR6r0138_T_027-0306b>¶之
用開靈府陳平隋統被及闗河傳度不虧¶備于藏部後
進學寡識昧前修曽不披尋¶任情抑斷號曰偽經相從
捐擲斯徒衆矣可¶為悲夫余以暇景試括檢之文實菁
華理存¶信本矣故知今所學教全是師心心何可師¶一
至如此是以智度論云佛滅度後凡所製¶述𢎞贊佛經
者並號阿毗達磨即十二部經¶之所攝也聖教明訣理
<pb:KR6r0138_WYG_027-12a>
絶凡謀但以初學惑¶昧未能瞻及輒又𨼆括略成一卷
撮梗概之¶貞明摘扶疎之茂美足以啟初心之跬步標¶
後銳之前蹤又圖而讚之廣于寺壁庶使愚¶智齊曉識
信牢强萬載之道遐開七衆之基¶成立敬而信者是稱
浄行之人宗而行之不¶亡浄住之目貽厥諸友知其意
焉¶
　　淨住子淨行法門(三十一條/¶并王融頌)
　　　皇覺辨德門一¶
<pb:KR6r0138_WYG_027-12b>
九十六種道而佛道為最上勝者非無其義¶夫立名所
以表徳非徳無以顯名有名未必¶具徳有徳名非虚唱
是知名有真假徳有虚¶實豈可道俗混同竊名假實而
不辨析者乎¶今覩殊教異軌分衢舛迹未嘗不有其名
而¶闕其徳不無其稱而求其用是知有名無徳¶者外道
也有徳無名者佛道也譬若濟海託¶舟踐途寄足故經
云直心是道場無虚假¶故發行是道場能辨事故如是
四𢎞六度¶俱稱道場藉如此之勝因獲若斯之妙果所¶
<pb:KR6r0138_WYG_027-13a>
以解脫去其累般若窮其照相好表其容法¶身顯其徳
語其至仁則三念齊想言其自在¶則無畏獨步談其累
功則十力為用仰其妙<md:KR6r0138_T_027-0306c>¶極則不共之法神通方便無量
法門洞達三¶世了照萬有卓然明顯英聖超羣故號如
來¶十號具足既自覺於生死昬夜又復起於未¶覺悟者
斯可謂有其名徳無不包具其美徳¶無不備故知形端
則影直聲調則響和未¶見貌醜鑒鏡有恱目之華體矬
照水發溢羣¶之觀書云不登山無以知天之髙不測水
<pb:KR6r0138_WYG_027-13b>
無¶以知地之厚也凡如斯之異學皆漏於佛之¶大道矣
故經云世間亦有常樂我浄出世亦¶有常樂我浄世間
者有名無義出世者有名¶有義故六師結誓經問佛名
徳佛答云¶最正覺自得不染一切法一切智無畏自然¶
無師保至獨無等倫自獲於正道如來天人¶尊一切智
無畏¶今各既知至徳有歸邪正異趣善惡分逕凡¶聖路
隔幸得信因果悟非常順智流入正道¶諸聖並能悼川
上之不追悟交臂之潛往病¶生滅之無窮慕我浄之恒
<pb:KR6r0138_WYG_027-14a>
樂凡我咸已仰風¶餐化割愛辭榮豈得不懍然増到形
命相競¶者乎故當清和其性哀愍有形等心存濟以¶法
惠施不犯不取有求不逆常志大乗内外¶相副是名具
足清浄度門¶
頌曰¶紫實昧朱狂斯濫哲舛逕揚鑣分源競枻¶麗景或
幽澄舒每缺水激波生煙深火滅情¶端徒總理向空徹
不有明心誰驅聖轍¶
　　　開物歸信門二¶
<pb:KR6r0138_WYG_027-14b>
如來愍念衆生愛同一子何嘗不以善權方¶便𢎞濟益
之津乎所以垂形丈六表現靈儀<md:KR6r0138_T_027-0307a>¶隨方應感法身匪一
及其金容託體相好莊¶嚴顯發衆生欣樂瞻覩行則大
千震動衆魔¶懾伏住則洞達諸定外道歸化坐則演示
方¶等釋梵諮仰卧則開一實道三乗稟徳言則¶三塗静
苦笑則四生受樂聞聲者證道見¶形者解脫當此之時
豈不盛哉今者雖稟精¶靈昬惑障重進不覩分衛國城
退不聞八音¶辯說將由罪業深厚煩惱牢固非唯恐不
<pb:KR6r0138_WYG_027-15a>
見¶前佛後佛來聖近賢深憂惡道無由可絶發¶如此意
實有切情之悲運如是想不覺痛心¶之苦豈容順默使
流晏安苦海沈淪沸火而¶不自拔者乎當須慷慨凜厲
挫情折意生増¶上心懴悔滅罪去諸塵累乃可歸信自
不堅¶强其志亡身捨命捍勞忍苦銜悲惻愴者將恐¶煩
惱熾火無由而滅無明重闇開了未期譬¶如牢獄重囚
具嬰衆苦抱長枷牢大械帶金¶鉗負鐵鎖捶撲其軀膿
瘡&KR0126;爛周遍形骸臭¶惡纏帀而欲以此狀求見國主貴
<pb:KR6r0138_WYG_027-15b>
臣雖復一¶心無怠懇誠嘉到恐升髙殿踐王筵亦無¶由
而果假令愍念欲覩為難何以故以其具¶諸罪惡不離
苦具故若去枷脱鎖洗垢嚴服¶王不我礙自然而現今
欲歸信亦復如斯將¶見如來相好光明者先當浄身口
意洗除心¶垢六塵愛染永滅不起十惡重障浄盡無餘¶
業累既除表裏俱浄方可運明想於迦維標¶清心於寶
刹去諸塵勞入歸信門必然仰覩¶法身無礙如囚脱枷
鎖自然見於王我今除¶煩惱亦必覩諸佛若不如是雖
<pb:KR6r0138_WYG_027-16a>
復慇懃倍切¶直恐障礙難通豈可不五體投地如太山
崩<md:KR6r0138_T_027-0307b>¶一心歸信無復疑想奉為至尊皇太子七廟¶聖靈龍
神八部一切劇苦衆生敬禮十方一¶切三世諸佛求哀
懴悔既悔已後常行柔¶軟調和心堪受心不放逸心寂
滅心真正心不¶雜心無貪恡心勝心大心慈悲安樂心
善歡¶喜心度一切心守䕶衆生心無我所心如來¶心發
如是等廣勝妙心專求多聞修離欲定¶奉戒清浄念報
恩徳常懐悅豫不捨衆生¶
<pb:KR6r0138_WYG_027-16b>
頌¶曰生浮命舛識罔情違業雲結影慧日潛暉¶逶迤修
道極夜無歸登山小魯泛海難沂參¶珉見璧辨礫知璣
迷其未逺匪正何依¶
　　　滌除三業門三¶
身口意三禍患之首故經云有身則苦生無¶身則苦滅
既知其患苦則應挫而滅之滅苦¶之要莫過懴悔懴悔
之法先當潔其心静其¶慮端其形整其貌恭其身肅其
容内懐慚愧鄙¶恥外發書云禮無不敬敖不可長又曰
<pb:KR6r0138_WYG_027-17a>
過¶而能改是謂無過經云於一切衆生敬之如¶親想各
自省其過然後懴悔衆等從無始世¶界已來至於此生
由於身意造諸苦業並緣¶愚癡多違至教遂乃憍慢懈
怠形用不恭眠¶坐放逸行動輕傲或入出僧坊登上堂
殿禮¶拜旋遶形不卑恭或於父母師長上中下座¶善友
知識前服用不端動止乖法非禮而觀¶用違體製或盜
三寶財及親屬物一切他有¶抄掠强奪欺誑增減非分
相陵或婬佚恣¶縱非時非處罔隔禽獸不避親族或造
<pb:KR6r0138_WYG_027-17b>
五逆¶水火焚澆攻略坑陷加毒無罪或剠劓刖刵<md:KR6r0138_T_027-0307c>¶考掠
斫射傷毁斬截殘害剝裂屠割炮燒煮¶炙燖瀹諸如此
罪或為婬欲或為財利或¶為慳貪或為癡我無慚賢愚
不愧聖達今思¶此過若影隨形怖懼慚愧悲惻懴悔痛
苦懴¶悔已有相加害者從今已去為真善友生生¶相向
以法示誨願十方佛特加攝念悔身業¶障永更不造¶次
懴口業此是患苦之門禍累之始書曰一¶言可以興邦
一言可以喪國又曰言行君子¶之樞機樞機一發榮辱
<pb:KR6r0138_WYG_027-18a>
之主經云不得離間¶惡口妄言綺語諂曲華詞構扇狡
亂故知有¶言之患招報實重廣如自愛經彰斯業相又¶
如經云失命因緣尚不妄語何況戲笑構扇¶是非常以
直心懴悔口業¶次懴意業意為身口之本罪福之門書
云檢¶七情務九思思無邪動必正七情者喜怒憂¶懼憎
愛惡欲者也九思者視思明聴思聰色¶思温貌思恭言
思忠事思敬疑思問忿思難見¶利思義此皆所以洗除
胷懐去邪務正經云¶不得貪欲瞋恚愚癡邪見故知萬
<pb:KR6r0138_WYG_027-18b>
惡川流事¶由心造何以知其然若瞥緣心起故口發惡¶
言言由意顯便行重罪今欲緘其言而正其¶身者未若
先挫其心而次析其意故經云制¶之一處無事不辦既
心㑹於道身過不遏而¶止意順於理口失不防而滅然
身口業麤易¶可抑絶意造細微難可壑盡廣如諸經說
其¶相狀¶
頌¶曰樂由生滅患以身全業資意造事假言筌利<md:KR6r0138_T_027-0308a>¶衰畢
倚榮辱兹纏燕驥匪躡周錯徒鐫惑端¶夙緒愛境旌懸
<pb:KR6r0138_WYG_027-19a>
不勤一至何階四禪¶
　　　修理六根門四¶
經云罪無定相隨因緣造既是因緣而生今¶亦隨因緣
而滅前已懴其重惡則三業俱明¶又欲莊嚴容體則須
六根清浄同知心之驅¶役諸識亦猶君之總䇿諸臣故
書云君人者¶懍乎如朽索之御六馬言其畏敬御物不
及¶於亡驗之此事曉然俱了但以萬境森然感¶發内外
更相因倚構接心識故經云心王若¶正則六臣不邪須
<pb:KR6r0138_WYG_027-19b>
各慚愧制馭根識如法句¶經心意品說昔有道人河邊
學道但念六塵¶曽無寧息龜從河出水狗將噉龜龜縮
頭尾¶四脚藏於甲中不能得便狗去還出便得入¶水道
人因悟我不及龜放恣六情不知死¶至輪轉五道皆由
意根故須總明六根罪業¶我從無始已來眼根因緣隨
逐諸色見勝美¶之事不能修學見不善之業隨順履行
獲此¶雙眼其浄甚少惟見無慚無恥之色不見賢¶聖神
通方便作用之色雖有雙目與盲不異¶是大可恥一也
<pb:KR6r0138_WYG_027-20a>
我從無始已來耳根因緣隨¶逐外聲聞說正善信忠勸
美不能修學反¶生憤結聞邪惡事歡然順行緣此因故
唯聞¶一切不善音聲不聞清浄正法之聲十方諸¶佛常
說妙法我今不聞生聾不異是大可恥¶二也¶我從無始
已來鼻根因緣若聞正教戒徳妙¶香初不樂聞反生妨
礙聞諸惡欲邪媚之¶香深心耽著由此業故墮大地獄
生在邊<md:KR6r0138_T_027-0308b>¶地不聞賢聖五分之香不聞三乗四攝等香¶使
我輪迴常與善隔是大可恥三也¶我從無始已來舌根
<pb:KR6r0138_WYG_027-20b>
因緣造過特多貪著厚¶味不浄說法致此罪緣常淪生
死是大可恥¶四也¶我從無始已來身根因緣多造衆罪
自重輕¶他増長癡愛由此業故得下賤報於佛勝緣¶無
由攀附是大可恥五也¶我從無始已來意根因緣備造
衆惡至人經¶教拔苦出要心不希行更生違拒乃學異
論¶規圖罪種致無正信求名求利増長我見乖¶僻尤重
臨死之時方悔虚過此大可恥六也¶
頌¶曰傾都麗佳繞梁之曲肥馬輕裘蕙肴芳醁晦¶黑滋
<pb:KR6r0138_WYG_027-21a>
生昬嚚競欲貌蕩魂浮身甘意觸靈¶龜攝根晴葵衛足
蟲草或虞人如不勗¶
　　　生老病死門五¶
尋夫逺劫已來三業所纏六根所惑染愛潤¶業沈沒迄
今生老病死實為大苦故經云一¶身死壊復受一身生
死無數盡天下草木斬¶以為籌計吾故身不能數矣所
以達人興厭¶髙升界繫之表愚夫貪生恒淪死生之獄
故¶須識過可得長辭如胞胎經云衆生受胎冥¶冥漠漠
<pb:KR6r0138_WYG_027-21b>
狀若浮塵在胎十月四十二變識微¶苦毒楚痛難忍臭
處迫迮劇於牢獄饑渇寒¶熱過於餓鬼母飽急塞母饑
悶絶食冷如氷¶食熱如火飲多如漂大海行急如墮險
谷坐¶久如土鎮笮立久如懸廁屋下熏上壓無時¶不苦
及將欲生倍復艱難如赤身赴刃呌聲<md:KR6r0138_T_027-0308c>¶震烈雖具此苦
復多不全若一日百日一月¶十月或在胞胎墮落或出
生母子喪命當思¶此生實是大苦次思老苦經云年耆
相熟¶形變色衰坐起苦極餘命無幾湼槃經云譬¶如燈
<pb:KR6r0138_WYG_027-22a>
炷唯賴膏油膏油既盡光炷非久人亦¶如是唯賴壯膏
壯膏既盡衰老之炷何得久¶住又如折軸無所復用如
遭霜花人不欲視¶又經云是日已過命亦隨減如少水
魚斯有¶何樂當思此老復為大苦次思病苦皆由風¶寒
冷熱食飲不節四時變改則水石乖扶況¶此假合之體
危脆之形望免四大不虧百一¶無惱豈可得也及至苦
患切身心煩愁塞求¶生不差求死不絶痛楚百端窮憂
自結屎尿¶臭處妻子為之改容形骸不攝傍人為之變¶
<pb:KR6r0138_WYG_027-22b>
色況單身寄病誰肯提擕故經云慈父孝¶子至病死時
不能相救此至言也實為大苦¶次思死苦經云死者盡
也氣絶神逝形體¶蕭索人物一統無生不終又經云去
處懸逺¶而無件侣無所破壊見者愁毒等經又云獨¶生
獨死身自當之幽冥幽冥會見無期是以¶聖人以身為
患豈復以死更受生乎往來五¶道勞我精神誓斷貪源
絶其生本是故死苦¶實由此身如來出家立言此意¶
頌¶曰穠華易遷繁蕉不實星髮鮐肌鄰光愒日¶二豎潛
<pb:KR6r0138_WYG_027-23a>
言十巠空術生之往矣髙松蕭瑟即¶化翻靈從緣墜質
噬臍有譏嗟然何汨¶
　　　剋責身心門六¶
身為苦本自所造集於生死中復増惡業不<md:KR6r0138_T_027-0309a>¶能改悔隨
順佛語是故特須深自剋責¶經云見人之過口不得言
已身有惡則應發¶露書云聞人之過如聞父母之名耳
可得聞¶口不得言又云君子顯其過¶經云讚人之善不
言已美¶書云君子揚人之美不伐其善¶經云恕已可為
<pb:KR6r0138_WYG_027-23b>
譬勿殺勿行杖¶書云已所不欲勿施於人¶今以經書交
映内外之教其本均同正是音¶殊名異若使理乖義越
者則不容有此同致¶所以稱内外者本非形分但以心
表為言也¶經云佛為衆生說法斷除闇惑猶如良醫隨¶
疾授藥¶書云天道無親唯仁是與若出家之人觀空¶無
常厭離生死行出世法是則為内乖此為¶外在家之人
歸崇三寶持戒修善奉行禮義¶是則為内乖此為外今
内外道俗共知内美¶之稱由心外惡之名在行豈得不
<pb:KR6r0138_WYG_027-24a>
捨外惡勤¶修内善若欲修行先自剋責當知求進是假¶
名退檢是實法欲涉千里者必裹糧衛足而¶致也欲升
彼岸者必聚智糧具戒足而登¶也所以能果者實由退
檢覺察校試輕重故¶能却斷無明退截老死愚闇滅則
慧光發四¶相遷則戒徳顯故知廉退者進之兆也貪進¶
者退之萌也夫求而獲者虚則實愛情深故¶有傾危墮
墜之苦此外道之法也退而獲者¶實則意無深戀故得
常安湼槃之樂斯佛道¶之法也今者但應退檢不及以
<pb:KR6r0138_WYG_027-24b>
自責躬若志¶求進必損我傷物退檢失則彼我兼利
當<md:KR6r0138_T_027-0309b>¶知剋責心口是八正之路檢察身行是解脫¶之蹤是
故如上善自剋責則無善而不歸也¶
頌¶曰瞻彼進徳莫敢惑遑顧咨小智徒以太康¶豈無通
術跋此榛荒雖有重離迹照螢光¶循情内負撫事外傷
層羅一舉空念髙翔¶
　　　檢覆三業門七¶
剋責之情猶昧審的之㫖未彰故以事檢¶心校所修習
<pb:KR6r0138_WYG_027-25a>
既知不及彌増悚恧何謂檢校¶檢我此身從旦至中從
中至暮從暮至夜從¶夜至曉乃至一時一刻一念一頃¶
有幾心幾行幾善幾惡¶幾心欲摧滅煩惱¶幾心欲降伏
魔怨幾心念三寶四諦¶幾心念苦空無常幾心念報父
母恩慈¶幾心願代衆生受苦幾心發念菩薩道業¶幾心
欲布施持戒幾心欲忍辱精進¶幾心欲禪寂顯慧幾心
欲慈濟五道¶幾心欲勸勵行所難行¶幾心欲超求辨所
難辨¶幾心欲忍苦建立佛法¶幾心欲作佛化度羣生¶上
<pb:KR6r0138_WYG_027-25b>
已檢心次復檢口如上時刻¶從旦已來已得演說幾句
深義¶已得披讀幾卷經典¶已得理誦幾許文字¶已得幾
過歎佛功徳¶已得幾過稱菩薩行¶已得幾過稱讚隨喜<md:KR6r0138_T_027-0309c>¶
已得幾過迴向發願¶次復檢身如上時刻¶已得幾過屈
身禮佛幾拜¶已得幾過屈身禮法禮僧¶已得幾過執勞
掃塔塗地¶已得幾過燒香散華然燈¶已得幾過拂除塵
垢正列供具¶已得幾過懸幡表刹合掌供養¶已得幾過
遶佛恭敬幾十百帀¶如是檢察㑹理甚少違道極多白
<pb:KR6r0138_WYG_027-26a>
浄之業裁¶不足言煩惱重障森然滿目闇礙轉積解脱¶何
由如上檢察自救無功何有時閒議人善¶惡故須三業
自相訓責知我所作幾善幾惡¶
頌¶曰渾風緬沒旅俗膠加競文内疾誰靦心瑕¶再惟情
反三省身華貴危窮濫貧懾豪奢邅¶迴六蔽紛綸七邪
不圖厥始逸馬難罝¶
　　　訶詰四大門八(四大謂地/水火風也)¶
上已檢校所行多諸廢惰由此四大招致懈¶怠是故訶
<pb:KR6r0138_WYG_027-26b>
詰令其覺悟夫三界遐曠六道繁¶滋莫不依因四大相
資成體聚則為身散則¶歸空然風火性殊地水質異各
稱其分皆欲¶求適求適非一所以乖忤易動故一大不
調¶四大俱疾乍増乍損痾疹續生風輕而地重¶水冷而
火熱互相煎惱無時得安經喻四虵¶信哉可患又此四
大無慚無恥無恩無義我¶今恐其不安所以資給所須
然彼四大初無¶愧感何以知之至如悲風霜殞嚴冬雪
零便¶須綿纊衣裘卧褥温室若季夏鬱蒸熇赫炎<md:KR6r0138_T_027-0310a>¶烈復
<pb:KR6r0138_WYG_027-27a>
須輕絺廣室風扇牙簟春秋改節氣候¶清爽復須輕輭
服御乃至食則甘肥珍餚充¶滿飲則𤓰果温漿冷水隨
時資給安苦求樂¶此皆四大所須而我供贍未曽拒逆
而此四¶大求索無慚不知有無有則充給不厭無則¶恐
迫令得如饑須食不可暫闕脫致乖違内¶愁外戰増發
火大不知我艱辛不恕我空乏¶唯欲貪求無有休息是
名無慚云何無恥汝¶之所須無窮我隨給汝不少雖然
當受初無¶愧容我既役智盡謀以相資贍而汝初無矜¶
<pb:KR6r0138_WYG_027-27b>
念於我於少日中不須衣食云何無恩今既¶得我如此
供給未嘗為我造作善事獲我衣¶食飽暖怡懌反更思
念作一切惡少時禪誦¶禮拜即生懈怠云何無義此四
大身不可期¶懐不可委信我今為汝種種供須反復横¶
起種種愛著驅逼於我行殺盜婬我既愚癡¶不能制革
還相隨順生諸疾病或遭王法牢¶獄鞭杖為汝所招我
既嬰苦汝亦無利猶¶復不知更求更索從今日去不復
隨汝流轉¶老病生死大海汝當隨我行道作諸善業方¶
<pb:KR6r0138_WYG_027-28a>
可給汝隨病衣食&KR0208;得支身以除饑渇汝當¶善自驅䇿
令我早得五分法身常化遊行自¶在無礙¶
頌¶曰迅矣百齡綿兹六入出沒昬疑興居愛習矻¶矻予
求營營爾給匪徳日歸惟殃斯集貪人¶敗𩔖無厭自及
昭回不希𤣥墟何泣¶
　　　出家順善門九¶
上已檢校所行知乖道實逺剋責自咎則進<md:KR6r0138_T_027-0310b>¶趣有途前
雖道俗總論混知其過然在家罪¶重出家罪輕但出家
<pb:KR6r0138_WYG_027-28b>
之人行業階差生熟難¶辨然阡陌而觀亦粗見其迹今
出家者未登¶聖境而期望之人恒引聖責凡良由大教
勝¶逺尊之者責重法律精微信之者望深何¶以知然今
欲見雅形妙相之體當覩儀容端¶麗之人欲觀仁義盛
徳之風當尋有禮有義¶之行何常見衆多之口競譏棄
諸外道正以¶不足及言所以息議在於衆僧動為論端¶
實由我法清勝嫉之者多我法髙逺毁之者¶衆書云城
髙則衝生道尊則魔盛今乍聞詰¶誚之言乃足驚怪就
<pb:KR6r0138_WYG_027-29a>
理而尋非無義而發試¶為檢其所修比其所習福之深
濃罪之厚薄¶可加意察之夫父母是孝戀難遣而能辭
親¶妻子恩染難奪而能割愛¶勢位物情所競而能棄榮¶
饑苦是人所難忍而能節食¶滋味是人所貪嗜而甘厭
蔬澀¶翹勤是人所厭怠而能精苦¶七珍是人所恡惜而
能捨離¶錢帛是人所蓄聚而能棄散¶奴僮是人所資侍
而自給不使¶五色是人所欣覩而棄之不顧¶八音是人
所競聞而絶之不聴¶飾玩細滑人所保著而能精麤無
<pb:KR6r0138_WYG_027-29b>
礙安身養¶體人所共同而能忘形捨命眠卧是人所不¶
免而晝夜不寢為業恣口朋遊人所恒習而¶處静自檢¶
白衣飲饌不知紀極而進食如毒<md:KR6r0138_T_027-0310c>¶白衣日夜無所不甘
而已限以晷刻虚腹¶白衣則華屋嫓偶而已塚間離著¶
又行住坐卧如是法禮拜圍遶如是法讀誦¶講說如是
法食飲便利如是法受供行施如¶是法修道習行如是
法略說如上無非有法¶數則三千威儀廣則說不可盡
餘如出家功¶徳經說¶
<pb:KR6r0138_WYG_027-30a>
頌¶曰澡身浴徳晦迹埋名將安寶地誰留化城道¶場曠
謐禪逕閒清風瓢弗響震轍徒驚嘯¶傲焉慮脫落何營
長捐有結永寘無生¶
　
　
　
　
　
<pb:KR6r0138_WYG_027-30b>
　
　
　
　
　
　
　
　廣𢎞明集卷二十七上
<pb:KR6r0138_WYG_027-31a>
欽定四庫全書
　廣𢎞明集卷二十七下
　　　　　　　　　　　　唐　釋道宣　撰
　　　在家從惡門十¶
俗士每言談之次或問白衣歸向何法無不¶答云釋氏
純臣縱復實心錯背亦羞言其乖¶各所以爾者寔由大
法精勝不欲與善相違¶故也既言其信當事與言同若
言事相反者¶便是矯偽䛕諂側佞邪媚天下所驚嗟四
<pb:KR6r0138_WYG_027-31b>
海¶所駭歎若欲真實期於三世者見沙門之過¶當知凡
劣形服雖異喜怒何&KR0798;便思其理可¶崇本不在人何得
以鄙恡之行用廢大道乎¶且其積習勝業已積熈連沙
喻可不深思今¶諸士女試自檢察實自多過¶瞋恚不避
尊貴惡罵無復高卑¶貪求不計毁辱慳吝不知禮節¶婬
欲不擇禽獸黜退不避親族加以憍慢放逸貢高懟恨
諍訟邪命詐現異¶相以利求利惡求多求無有恭敬不
随教誨¶身見有見及以無見未嘗省退以禮自制一¶何
<pb:KR6r0138_WYG_027-32a>
苦哉唯恐我不勝人人莫及我經説起慢<md:KR6r0138_T_027-0311a>¶此業熾盛燒
滅宿世所種善根又云為惡雖¶少後苦無邊如毒在身
終為重患諸俗人等¶唯欲營生不知顧死然生不可保
死必奄至¶尋此危命非朝則夕俄頃之間兇變無常¶如
佛為愚癡富老公説偈¶汲汲憂子財非我何所有愚人
多預慮莫知¶當來變¶廣文如彼何得不思貪求積聚終
必散失身¶死名滅唯業相随又觀女人所起患毒倍於¶
男子經云¶女人甚深惡難與為因緣¶恩愛一縛著牽人
<pb:KR6r0138_WYG_027-32b>
入罪門¶女人有何好但是諸不淨¶何不審諦觀為此發
狂亂郁伽長者經云在家修道當觀女人生厭離¶想非
常乆想不淨潔想臭穢惡想羅刹惡鬼¶恒噉人想貪色
難飽無止足想惡知識妨淨¶行想三惡道增憂苦不㫁
目靣脣口惑人之¶具人為所惑破家滅國殺親害子衆
禍之¶本皆由女色¶
頌¶曰石磨則磷玉生雖堅維居必徙豈曰能賢¶冰開春
日蘭敗秋年教随𩔖反習乃情遷命¶符三漏生偕十纒
<pb:KR6r0138_WYG_027-33a>
兹焉遂往憂畏方延¶
　　　沈㝠地獄門十一¶
萬法雖差功用不一至於明昧相形唯善惡¶二途而已
語善則人天勝果差别於目驗述¶惡則三途劇苦皎然
而非虛而愚惑之夫好¶起疑異多言人天是妄造地獄
非實説以不<md:KR6r0138_T_027-0311b>¶覩故便不知推因以測果由不了故復不
知¶驗果以尋因既因果未分空扇是非疑途亂¶起明在
何日無論未來其事難了但以即今¶善惡是驗㝠漠非
<pb:KR6r0138_WYG_027-33b>
妄夫有形則影現有聲則¶響應未見形存而影滅聲續
而響乖故知善¶惡相資亦復如是幸各眀信無厝疑心
何謂¶地獄經中廣説此洲地下八大地獄最下¶阿鼻四
萬由旬鐵城四周表裏火徹銅狗黒¶虵哮吼嚼咋甚可
怖畏諸小獄者散在鐵圍¶山間海渚空野衆處備受寒
熱難可具説獄¶各有主牛頭阿傍其性殘虐無一慈忍
見受¶苦者唯憂不苦唯憂不毒或問獄卒衆生受¶苦甚
可憐愍而汝無慈常懐毒害獄卒答曰¶諸受苦者由是
<pb:KR6r0138_WYG_027-34a>
不孝父母謗佛法僧罵辱親¶踈毁陷一切破壊和合瞋
恚殺害貪婬欺詐¶邪命邪求及以邪見憍慢懈怠放逸
怨恨迷¶没聲色耽著酒食犯所受戒不知慚愧具足¶惡
業來此受苦受苦既畢恒加諌喻此是惡¶處今已得脱
勿復重來然此衆生初無改悔¶今日得出俄頃復來勞
我形力加毒於彼今¶觀此輩既不修善往&KR0208;泥洹則是
無知不識¶避苦所以倍痛害之何由得生慈忍又經¶云
有十惡業殺生偷盗能令衆生堕於地獄¶畜生餓鬼無
<pb:KR6r0138_WYG_027-34b>
量刼數乃得為人還受短命貧¶窮等報又感外報棘刺
沙礫水草少味不如¶意等且身口意此三發業之始自
作教人見¶作随喜此三成業之由現報生報後報此三¶
感業之所故論云三三合九種從三煩惱生¶然前九位
業通善惡受三塗報唯在三毒是<md:KR6r0138_T_027-0311c>¶故行人先須觀彼於
此人身可有出理¶
頌¶曰冥津&KR0798;復曉高聽亦能卑隂牆雖兩密幽¶夜有四
知炎山飜烈火冰澗帀寒澌羅城振¶雲幕鋒樹鬱霜枝
<pb:KR6r0138_WYG_027-35a>
茹荼非云苦集木豈稱危¶求仁曾已得長歎欲何為¶
　　　出家懐道門十二¶
自大聖已還性體未圓三相所遷四山作固¶所以如來
智周域外尚假苦切之言令諸有¶生得入律行今居在
凡愚善惡雜糅何能免¶㸃累之愆愛染之失若聞所説
當深歎悼何¶時免離若斯之過不得内懐驚疑增其忿
憾¶也然則起忿之來誠由著我如經所説執我¶見者生
死大患第一破戒且舉一我無人不¶患自非正聚誰不
<pb:KR6r0138_WYG_027-35b>
弊之出家本意為滅此惑¶故諸行者常須&KR0210;制積功不
已漸得出有迷¶此不修還同無始徒在僧倫更招苦業
今聞¶出家之美不得便言無惡又聞俗人之惡不¶可便
言無善故誦述之宜各警䇿夫出家者¶猶信故入道也
當去愛著順佛語則出世之¶行成也若於行有虧則非
謂之信也内既無¶信則翦落納衣瓶鉢等於身無用略
引數條¶不得自怠¶已去憒閙得空閒已離俗愛無攀緣¶
已出馳動入寂定已離染著得無礙¶已捨苦境得無惱
<pb:KR6r0138_WYG_027-36a>
已離妻子無纒縛¶已棄飾好厭華侈已絶聲色滅貪求¶
已㫁榮辱去我見已向八正趣道門¶已披𢎞誓忍辱鎧
已服解脫湼槃衣<md:KR6r0138_T_027-0312a>¶已望畢竟空寂舍己登慈悲喜捨堂¶
已見廻向之大利已聽多聞自覺音¶佛見出家之利樂
如此所以勸奬誡勵修學故經云葢聞沙¶門之為道也
捨家妻子捐棄愛欲㫁絶六情¶守戒無為其清淨一心
者則萬邪滅矣一心¶之道者聲色不能汙榮位不能動
免離憂苦¶存亡自在塊然獨立捨五慳除兩&KR0126;二堅¶縛
<pb:KR6r0138_WYG_027-36b>
二障法二種垢二雨雹二癰瘡二燒法二種¶病四破戒
者一謂三業不淨二謂聞空怖畏¶三謂不為泥洹四謂
貪著我見又如經説菩¶薩修行先除四失謂捨欺誑重
報恩决嫌疑¶滅諂心如是備行諸度妙行清淨廣大安
住¶寂靜¶
頌¶曰韞石諒非真飾瓶信為假竊服臯門上濫吹¶溜軒
下鳯祀徒驚心騶文終好野實相豈¶或照浮榮未能捨
迹&KR0798;冠冕客事襲驅馳者¶已矣歇鄭聲無然亂周雅¶
<pb:KR6r0138_WYG_027-37a>
　　　在家懷善門十三¶
前已聞其惡深自鄙悼今顯其善悦以進道¶何以知之
自非貪欲情厚染愛性深富貴意¶重勢利心濃者則不
容安處累縛黒闇所纒¶故知在家者衆患之本矣故使
室家妻子宗¶親眷屬周旋來往朋友遊處奉上接下皆
須¶將意意不獨往其應筐篚筐篚之用非求¶不至既馳求
事廣財念無窮惟念多蓄不顧¶無常擁積腐壊靡知分
散是為欲不慳貪便¶不能得既眷屬纒繞百心不同不
<pb:KR6r0138_WYG_027-37b>
加鞭罰則<md:KR6r0138_T_027-0312b>¶為惡者衆雖曰止惡要由¶意瞋起是為欲不
瞋恚亦不能得為此資生校¶計馳求萬方以利縈心不
知患害水火盗賊¶艱苦備經或夭身命殘殺無辜宴集
歡樂非¶此不濟起貪癡心謂我加爾飲噉之後暢快¶莫
思是為欲不起癡而不能得當知白衣¶與善相違故曰
所作之事與地獄對門又云¶居處如牢獄妻子如枷鎻
財物如重擔親戚¶如怨家¶而今在窮苦之地繫縛憂厄
艱辛纒累備諸¶苦惱不親三寳不近正法窮迷闇障劇
<pb:KR6r0138_WYG_027-38a>
苦之¶内而能一日一夜守持清禁六時行道兼修¶六齋
年三長齋或持一戒二戒三戒乃至五¶戒八戒十戒菜
蔬節味檢身口意又率妻子¶内外眷屬廻向崇善建菩
提因或撤父母之¶供妻子之分財貨衣服甘珍餚果窮
其所有¶敬供精潔合室營奉晨昏翹注或為疾病患危¶
急縣官牢獄或親族崩亡祈福魂路或生善¶㓕罪始發
信心崇仰沙門在聖無别由其随¶順佛正教故所以順
佛語故出離生死若違¶佛語必墮惡道是故常應堅發
<pb:KR6r0138_WYG_027-38b>
正願願受化¶生自在飛行一切佛刹随所感見應接羣
生¶學佛威儀入如來室著如來衣坐如來座巧¶便大慧
開悟解脱於諸法中究竟無障盡虛¶空際大誓莊嚴¶
頌¶曰處塵貴不染被褐重懷珠美玉曜幽石曾蘭¶挺叢
芻四氏不為侣三界豈能渝諒兹親愛¶染寧以財利拘
煩流捨智寳榛路坦夷途萬<md:KR6r0138_T_027-0312c>¶物竟何匹烈火樹紅芙¶
　　　三界内苦門十四¶
夫三界牢獄四圍輪轉在家出家未㫁我倒¶無得免者
<pb:KR6r0138_WYG_027-39a>
既為生死所纒身心勞累遷變無¶窮無非是苦故經云
三界皆苦何可樂者而¶衆生常惑謂言世間是常是樂
出世樂因無¶常是苦何其沈迷頓此顚倒纔驗刺身即
覺¶苦受何得云樂略引數條證知唯苦若謂飲¶食為樂
者則應多所餐進身和心悦何意小¶乖分度便成疹患¶
若謂衣服為樂者則應春夏一服愛心無厭¶何意寒暑
異服明不甘樂所以苦本¶若謂室宇為樂者何意不常
一處既致馳動¶眀知避苦¶若謂妻子眷屬為樂者則應
<pb:KR6r0138_WYG_027-39b>
長相歌笑何意¶俄爾無常悲號哽噎當知眷属實是苦
本若¶謂妙色以為樂者則應長悦心目永慰形骸¶何意
須&KR0119;顔貌變改髪白&KR0405;黒傷痛少年華美¶之艷故知此
色本自是苦不是外來¶若謂好聲以為樂者則應絲竹
繁㑹觀聽無¶厭何意小久便致昏倦耳不樂聞當知是¶
苦若謂酣酒以為樂者則應適意遣憂長無¶惱患何故
神昏心悶骨節慘痛或因此事鞭¶杖鎻繫䘮身夭命破
家亡國受苦無量¶若謂朋遊為樂者則應終日遊散不
<pb:KR6r0138_WYG_027-40a>
知厭極¶何意每一登臨少時便倦後更相&KR0157;無復行¶意¶
若謂淫佚為樂者則應血氣剛强眼明神爽¶少而不老
壯而不變何意恣情逞欲輙有疲<md:KR6r0138_T_027-0313a>¶困抽腦徹髓頭眩眼
亂心驚氣廹筋骨緩¶縱口燥脣焦四肢振掉抽㧞五藏
由此夭¶命當知淫佚實是苦本¶若謂榮位為樂者則應
始終不變無恥無辱¶何意黜陟之間憔悴立至已上諸
條大舉¶而言然此六塵五情遊心之處無非是苦所¶以
大聖覺察三界牢獄知苦不迷解脱生死¶
<pb:KR6r0138_WYG_027-40b>
頌¶曰心怨動紛遶情怡輒遷互歡愛一離逺傷¶憂坐衰
暮連幌結清隂高䑓起風露腐毒緣¶芳旨夭伐寔修嫭
慾&KR0224;必虧生繁罝或全¶兔眇眇夜何期悠悠終肯悟¶
　　　出三界外樂門十五¶
佛世尊説三界世間總是苦聚非唯一苦而¶已又是無
常無我不淨終歸於空出世之外¶則有常樂我淨具八
自在而衆生常迷妄謂¶為樂一何可悲且説一苦随相
有八何謂八¶苦所謂生苦老苦病苦死苦愛别離苦怨
<pb:KR6r0138_WYG_027-41a>
憎¶㑹苦求不得苦五盛隂苦於一苦中更有諸¶苦故諸
行人䇿勵行道節身口意翹勤匪¶懈羣小無知謂之為
苦大聖圓照三達洞了¶知此小苦大樂正因雖有勞頓
所期者大非¶謂為苦故引諸行相用簡有心¶若捨身命
憐愍衆生得佛金色身光明洞徹¶行住坐卧震動大千
相¶若禮拜父母師長賢聖得佛頂相高明若不¶誑衆生
讚揚其徳得佛眉間毫相若行慈愛¶仁救衆生得佛紺
青螺髪相若以光燈供養¶施人得佛頂出日光相若以
<pb:KR6r0138_WYG_027-41b>
慈意視衆生<md:KR6r0138_T_027-0313b>¶者得佛淨目上下眴相¶若絶滋味十善化
人得佛四十齒齊密相¶若説慈善志意堅强得佛四牙
白淨相若絶¶口四過得佛方頰車廣長舌相若行施平
等¶得佛果時七處合滿相若忍苦行决定無亂¶得佛師
子臆相若行正淨醫藥救人得佛身¶方正相若行慈仁
不杖衆生得佛修臂指長¶相若視地行不踐蟲命得佛
行不蹈地相若¶手扶接有苦衆生得佛手内外握相若
行四¶攝攝取衆生得佛手足&KR0224;相若以淨心供養¶善人
<pb:KR6r0138_WYG_027-42a>
得佛手足輪千輻理相¶若施衣服隠過蔽惡得佛隂馬
藏相若説除¶患死法得佛鹿腨腸相¶若善莊嚴不解衆
生肢節得佛鉤鎻骨相¶若柔和順塔右遶從人得佛右
旋毛相若平¶治道去棘刺得佛一孔一毛相若不服華
綺¶沐浴於人得佛皮膚細輭相¶若掃塔除穢得佛身不
受塵相¶若修萬行常願具足得佛胷卍字相若捨國¶城
妻子得佛淨土眷屬賢聖相若自節食上¶味施人得佛
上味相¶若常讀誦不惡口加人得佛總持口香氣相¶若
<pb:KR6r0138_WYG_027-42b>
説法引接衆生得佛靣無饑渴滿口光辯¶才相¶若持戒
無缺得佛法身圓僃相¶若在山間頭陀苦行得佛塵累
都盡相若捨¶華堂幽林禪思衆生謂苦不能行之菩薩
志¶意堅强所期者大不以為苦故得自然宫殿¶七寳房
舍早得成佛衆生猶自流轉生死海<md:KR6r0138_T_027-0313c>¶中豈非為顚倒惑
纒之所致也故當勤加精¶進修行此行便出三界¶
頌¶曰端襟測煩海矯歩寫埃氛三受猶絶雨八苦¶若浮
雲輸心仰圓極罄質委方墳朝遊淨國¶侣暮集靈山羣
<pb:KR6r0138_WYG_027-43a>
燈祗開逺照香宇薦嘉薰¶俛首睇人俗信矣靜為君¶
　　　㫁絶疑惑門十六¶
夫因果感應影響相生必然之道理無差舛¶而衆生業
行不純善惡迭用以不純故報有¶精麤或貴或賤或美
或惡其事迹匪一不了¶本行故致疑惑何者如精進奉
戒應得長生¶子孫熾盛親族榮顯而反見身命夭促門
族衰¶殄屠害之人應嬰促夀眷屬殘㓕而反延年¶夀考
宗强援廣清亷之行應招富足而見貧¶苦貪盗之人應
<pb:KR6r0138_WYG_027-43b>
見困窘而覩豐饒此乃緣其¶福故現世輕受如金剛般
若云由持經故為¶人輕賤是人先世罪業應墮惡道以
今輕賤¶故先世罪滅所以致有此疑者由其無明惑¶故
妄起顚倒不能解了三世業相今略出數¶條世人惑事
用以懲誡庶有識者識以除疑¶智人以生為苦所以不
忍愚夫貪生以生為¶樂是一惑也¶智人以不生則不死
故云湼槃寂滅之樂而¶愚夫惡死不知逺死之方是二
惑也¶智人以居家為苦譬之牢獄書云割情在於¶驕奢
<pb:KR6r0138_WYG_027-44a>
而愚夫染著以為榮樂是三惑也¶智人知妻子之累故
比之枷鎻書云割情在¶於所愛而愚夫以恩愛為懽欣
是四惑也<md:KR6r0138_T_027-0314a>¶智人以眷屬是繫縛之本放之如讎而愚夫¶
繫戀以為勝適是五惑也¶智人以榮利是自滅之筌書
云割情在於速¶達而愚夫不計讒害取貴是六惑也¶智
人以色聲香味為苦本書云割情在於嗜¶欲而愚夫為
之沈溺迷醉且列如前不容致¶惑¶是以智人當勤自勉
自生老病死不離其身勿¶生疑惑一生空過今更出之
<pb:KR6r0138_WYG_027-44b>
以顯疑相¶見布施者疾患早亡便起疑心慳悋見持戒¶
人過中不食致患懐疑自養見忍辱人檢心¶攝形致患
懐惱勸令開意見誦經人旦夕緣¶理致患勸息¶見菜蔬
人致患痩弱勸噉肥美¶見坐禪者致患勸卧聞語引進
便稱本情懈¶怠自恣随順流俗曾不思量朝聞夕死如
救¶頭然何有情頼更習常俗以死自誓方曰¶有志¶
頌¶曰生塗非一理識緒固饒津徒駭東陵富空嗟¶北郭
貧國生曽已戾顔氏信為仁逢尤昭往¶業習善㑹兹身
<pb:KR6r0138_WYG_027-45a>
勤憂永夷泰晏安終苦辛令¶名且云重豈若樹良因¶
　　　十種慚愧門十七¶
既已同知在家男女之惡又見出家僧尼瑕¶累又聞疑
惑顚倒之門退自思省實可慚愧¶經云慚愧得具足能
滅闇障故又云慚如鐵¶鉤能制人非法若無慚愧與諸
禽獸無相異¶也湼槃經云有二白法能救衆生一慚二
愧<md:KR6r0138_T_027-0314b>¶慚者自不作惡愧者不教他作慚者内自羞¶恥愧者
發露向人有慚愧故則能恭敬父母¶師長懐慚愧故罪
<pb:KR6r0138_WYG_027-45b>
則除滅顯相如此各須¶慚愧順清白法事乃無量略舉
十條以為綱¶要¶第一慚愧諸佛如來往昔欲令我等離
苦獲¶安所以發心行菩提道忍苦受辱令成法¶身常以
正法為我解説而我不能如説修行¶第二慚愧父母哀
哀父母生我劬勞長飬教¶詔常懐憂惕既為人子不順
誨約反學凶强¶陵蔑貴賤既乖諍子上失令名深為可
愧¶第三慚愧諸子然彼實能晨昏定省色飬無¶虧而終
貧煎無物賑給故使諸子無由得立¶又闕教導使子愚
<pb:KR6r0138_WYG_027-46a>
昬寔為可愧¶第四慚愧師僧然我父母生育訓誨不能
使¶我出生死海今此師僧教我出家受增上戒¶懐羅漢
胎得羅漢果而我違犯深為可愧¶第五慚愧弟子既能
晨夕依教策修而反固¶遮有違聖説致使道業寸尺無
功一生空過¶無法制奉顧斯負累亦可深愧¶第六慚愧
帝王恒以十善化導天下故國土安¶寧五穀豐熟所以
百姓安家復業出家之人¶泰然安樂任其禪誦而今懈
惰深是可愧¶第七慚愧檀越出家所懐解脫為本形骸
<pb:KR6r0138_WYG_027-46b>
資¶待衣食為先所以諸俗為道興福供給資緣¶故隆正
業而惑不全失於敬重亦可深愧¶第八慚愧良友知識
化導見佛因緣令具梵¶行大經唱示而我聞諌反以為
讎背逆三歸¶禮向神俗迷著善導故違正誨深可為愧<md:KR6r0138_T_027-0314c>¶
第九慚愧所化諸人由我無徳久不種緣致¶使開悟莫
能津濟故令聽者徒枉功夫縱聞¶雜善不獲純淨内心
自疾深可慚愧¶第十慚愧天龍神鬼䕶法㝠祗我本發
心誓¶度一切故諸天龍擁護無惱而我愆缺情志¶不恒
<pb:KR6r0138_WYG_027-47a>
唯知負恩但增慚愧¶
頌¶曰神膏施唯重𤣥酒恩未隆明璣隋水上潤¶玉藍田
中禀天性所極資敬道攸崇羽毛共¶以勢輪軌相為通
報徳愴前雅酬言愛餘風¶遵途每多舛顧省能無忡¶
　　　極大慚愧門十八¶
慚愧之義以不及為本若於正行悉能遵奉¶則無假慚
愧書云内省不疚何憂何懼又¶曰心茍無瑕何恤無家
今既理妙難精觸向¶乖背一念之間造過無量過無量
<pb:KR6r0138_WYG_027-47b>
故慚愧亦¶應無量前已略舉大致其中枝派不可縷¶悉
更立此門使尋文求㫖知理無不攝也夫¶衆生以我見
故不能推美於物引惡在已而¶於萬善不能修習見人
勝行意欲陵之無慚¶之甚何得不見今列位顯之庻可
歛迹¶若見直心行慚愧人我不能行願彼不作¶見行布
施持戒人開解脫門願其早止見行¶忍辱精進人自不
能行願早退没見多聞修¶定者自不能行不欲使作見
行慈悲喜捨者¶不能讃勉欲其不行見菜蔬一食者自
<pb:KR6r0138_WYG_027-48a>
不行¶故勸令退敗見行伏心人應慚愧法乃勸不¶行乖
八正道¶見學問誦經人自無此行不使彼作見圍遶<md:KR6r0138_T_027-0315a>¶禮
拜者自嬾惰故嫉令不行見有唱導梵音¶者自不及彼願
不為之¶見經行頭陀者既不能行反謗毁滅今據叔¶世
設法開化以此為高¶義當生信滅罪祈福宏道而今登
無畏座開¶廣笑謔之端飾詞自麗之美髙言興色誹誚¶
往還儀容傲佷初無謙遜永不退省我解未¶深唯詰諮
者尋經有謬故經云若為利養名¶譽我心愛黨而説法
<pb:KR6r0138_WYG_027-48b>
者是名非説若利於¶彼增信心故滅煩惱故起淨業故
知慚知愧¶開八正路是名善説如過去世有苦岸比丘¶
説有衆生我人夀命違於佛語命終入阿鼻¶地獄仰臥
伏臥左右脇臥各九百萬億嵗爾¶後更歴諸餘地獄自
外徒黨受苦難言故知¶不依佛教毁謗正法其罪實重
當知法師實¶亦為難其善則致福無量其惡則獲罪亦
重¶是故法師應須極大慚愧然居在世間飬生¶之急在
於衣食由此衣食勞亂極深所湏繒¶纊皮革無不損生
<pb:KR6r0138_WYG_027-49a>
殘命著他皮肉還飬肉身¶乃至食噉一粒之食非用功
夫無由入口推¶度前功商量我腹上入下出常流不止
而於¶其中選擇精肥進納軟滑貪嗜美味無羞¶無恥須
&KR0119;變改臭不可近將行將坐如厠不¶殊何有智者於食
生貪若生貪者大須慚愧¶與彼畜獸復何取别¶¶
頌¶曰冬&KR0546;理豐毳春&KR0094;緒輕絲形骸翻為阻心識¶還自
欺華容羈丱日生平少年時驅車追¶俠客酌酒弄妖姬
但念目前好安知身後悲<md:KR6r0138_T_027-0315b>¶惕然一以愧永與情愛辭¶
<pb:KR6r0138_WYG_027-49b>
　　　善友勸奬門十九¶
夫能了除疑惑内發慚愧勸奬之功善知識¶也今欲修
習萬行非善知識無由進道經云¶如栴檀葉在伊羅林
其葉則臭伊羅臭葉在¶栴檀林其葉則香書云與善人
居如入蘭芷¶之室久而偕芳與惡人居如在鮑魚之肆
與¶之俱臭又云近墨必緇近朱必赤故知善¶友能作佛
事是大因緣是同梵行善知識者¶今能將我得升淨土
惡知識者今能陷我墜¶於地獄當知善恩不可酬報夫
<pb:KR6r0138_WYG_027-50a>
善惡之理皎¶然明白但以任情適道則進&KR0208;之理遲善
友¶勸奬便勇猛之心疾經有奬課之文書有勸¶學之説
當知要行實由勸成故經云菩薩自¶身布施亦勸他人
令行布施自行持戒忍辱¶精進一心智慧亦勸他人令
行此事然則勝¶美之事欣樂羡仰物之恒情今若徒有
願樂¶之心不行願樂之事未見其果猶若絶糧思¶味其
如飢渇終無濟益故畧引數條盛行要¶事以相警誡今
有財富室温家給人足不勞¶營覔自然而至復有貧苦
<pb:KR6r0138_WYG_027-50b>
饑弊形骸勞悴終¶日願於富饒而富饒未嘗暫有以此
苦故勸¶其布施力厲修福¶若有衣裘服翫鮮華充備又
有尺布不全垢¶膩臭雜是以勸奨令施衣服及以室宇
若見¶甘味珍羞連几重案又有藜藿不充困於水¶菜所
以勸奨令施飲食¶若見榮位通顯乘肥衣輕適意自在
復有卑¶陋猥賤人不齒錄塗炭溝渠坐臥糞&KR0126;此苦<md:KR6r0138_T_027-0315c>¶可
厭勸令修福除滅憍慢奉行謙敬豈可他¶人常貴我常
在賤¶若見形貌端正吐言廣利又有靣状矬陋所¶言險
<pb:KR6r0138_WYG_027-51a>
暴此苦可捨勸令忍辱¶若見意力强幹少病登勞行道
無礙有人多¶患不安所行莫濟見有此苦勸施醫藥令
其¶進趣故法句經云四時行道得度衆苦一者¶少年有
力勢時二者有財物時三者遇三寳¶福田時四者當計
萬物必離散時常行此四¶必得道跡應自督課不待他
勸¶
頌¶曰蘭室改蓬心栴崖變伊草丹青有必渝絲¶素豈常
皓曲轅且繩直詭木遂彫藻一簣¶或成山百里倦中道
<pb:KR6r0138_WYG_027-51b>
隆漢乃王臣失楚信¶元保勉矣徳不孤至言匪虛造¶
　　　戒法攝生門二十¶
前已勸奬於他我今自加課勵凡論課勵¶要必托境行
因若心志浮蕩則進趣無寄然¶託境行因戒為其始可
謂入聖之初門出俗¶之正路如乖此訓永䖏三塗人天
長絶是以¶經云譬如大地長生萬物戒亦如是能生¶衆
生人天華果故經云若無此戒諸善功徳¶皆不得生良
以三塗苦報罪障所纒人天勝¶果堪為道器欲感勝果
<pb:KR6r0138_WYG_027-52a>
非戒不生是以聖人¶先明此教然三歸五品戒法兩科
七衆小學¶要以三歸為宗一乘大教必崇三聚為本並¶
如經律具顯規猷卓爾憲章行業明逾鍳鏡¶今粗舉其
大致用光恒俗所以發戒之原須¶依三寳者盖由佛法
僧寳天人所尊歸依生<md:KR6r0138_T_027-0316a>¶信必能出有若歸邪神反増苦
趣故經説云¶歸佛清信士不歸諸天神故須先定邪正
方¶識逆順經云信為道元功徳之母智是解脱¶出有之
因誠至言也若無此信心志浮虛歸¶戒不得是以發足
<pb:KR6r0138_WYG_027-52b>
立信為先何謂三歸謂佛¶法僧此三可重故名為寳何
謂為佛自覺覺¶彼無師大智五分法身也何謂為法能
軌能¶正滅諦湼槃清淨無相也何謂為僧能和和¶衆無
學功徳自他滅處也何謂為歸可憑可¶向也何謂為寳
能招利樂正心依仗近獲人¶天逺登無學此則三寳區
别之門若論極教¶理唯一統照無不周照周等覺謂之
佛寳體¶無非法謂之法寳至徳常和謂之僧寳此乃¶體
一義三同性三寳衆生解悟信知佛性離¶此生死招興
<pb:KR6r0138_WYG_027-53a>
利樂是故一切無不歸憑¶第一翻邪三歸第二五戒三
歸¶第三八戒三歸第四十戒¶第五具戒第六十善戒¶第
七大菩薩戒¶此之七戒所防過境近約大千世界之内
一¶切六根六大並是戒境廣如常説¶¶
頌¶曰金山嚴寳仞瓊畹烈瑤荑牆狐議不窟檐¶䴏豈能
栖淨花莊思序慧沼盥身倪六羣儻¶未一七衆固恒齊
端儀有直景正道無傾¶蹊維宫超以悟襄野竟何迷¶
　　　自慶畢故止新門二十一¶
<pb:KR6r0138_WYG_027-53b>
從前發心已來知至徳可歸檢校尅責滅諸¶惡門疑惑
既遣慚愧續修勸奬兼行戒徳又<md:KR6r0138_T_027-0316b>¶顯得捨如是之罪障
餐聼若斯之勝法豈得¶不踊躍歡喜嗟抃自慶者乎¶經
云八難難度一地獄難二餓鬼難三畜生¶難四邊地難
五長夀天難六雖得人身盲聾¶瘖瘂不能聼受難七雖
得人身六情完具而¶世智辯聰信邪倒見不信三寳肆
意輕侮此¶身死已便在三途随業沈没久乃得出時在¶
人道還不正信家生第八前後佛間不覩正¶法徒生一
<pb:KR6r0138_WYG_027-54a>
世增長邪見具造衆罪尋爾徒死¶是故經云徒生徒死
甚可憐愍奉法行人先¶崇此意生死大事不可自寛今
略出自慶數¶條繫在心首¶佛言地獄難免而今同得免
離此苦一自慶¶也¶佛言餓鬼難脫而今同得逺於此苦
二自慶¶也¶佛言畜生難捨而今同得不樹此因三自慶¶
也¶佛言生在邊地不知仁義今在中國修習禮¶智四自
慶也¶佛言生長夀夭不知植福福盡命終還堕¶惡道而
今不以世樂自娯廻以供飬五自慶¶也¶佛言人身難得
<pb:KR6r0138_WYG_027-54b>
一失不返有過盲龜浮木之¶譬今得人身六自慶也¶佛
言六根難具今無缺損七自慶也¶佛言丈夫男身難得
我已得也¶佛言女人身者須知佛性則是丈夫我已知¶
也佛言邪辯難捨我今歸正法也<md:KR6r0138_T_027-0316c>¶佛言佛前佛後是為
大難我今相與慷慨立¶志既見色像又聞正法則同鹿
野滅惑不殊¶也¶佛言見佛為難我今頂禮佛所記像功
用¶等倫也佛言聞法為難我今備得聞也¶佛言出家為
難我今具随衆也¶佛言出家專信□復為難我今一心
<pb:KR6r0138_WYG_027-55a>
無敢二¶見敬法愛法以法為師經中偈言¶惟念過去世
供飬為輕微蒙報歴遐刼餘福¶值天師淨慧㫁生死癡
愛銷無遺佛恩流無¶窮是故重自歸¶
頌¶曰春非我春秋非秋一經長夜每悠悠陶形練¶氣住
元造啓䝉夷阻出重幽榮公三樂非¶為曠箕生五福豈
能求靈姿妙境往難集微¶言至道此云修年逢生幸曾
以慶盈愆貳過¶儻知憂畢故㫁新别苦海希賢庻善憑
智流¶
<pb:KR6r0138_WYG_027-55b>
　　　大忍惡對門二十二¶
夫道從苦生不由樂果徳憑功建非情所集¶故經云忍
辱第一道於諸衆生心無礙故以¶其在苦則多礙多惱
起不善業今所以得無¶礙者良由在礙而修無礙故礙
而不為礙既¶於礙而無所礙豈非忍力之所致乎經云
娑¶婆世界五濁之刹五痛五焼具諸惡報是故¶發大乘
者多來此土以救苦為資糧以㧞惱¶為要行此土一日
修善勝於他方淨國百千¶萬刼所以爾者良由極苦之
<pb:KR6r0138_WYG_027-56a>
地心不及善而¶能於劇苦之中卓然發意忍苦受辱豈
不竒¶哉所謂火中生蓮華此實為希有他方淨土<md:KR6r0138_T_027-0317a>¶無修
福地所以不及此土何者淨國七財豐¶溢不假布施攝
貧窮也淨國律儀圓淨不假¶持戒攝毁禁也淨國則無
辱無忍穢土無事¶非辱在辱能忍勝他方也淨國精進
如救頭¶然不假翹勤攝懈怠也淨國之人入法流水¶念
念修順無出入觀不假寂定攝亂意也淨¶國智慧明滿
不假才巧説攝愚癡也又淨¶國之人非無宏誓但宏誓
<pb:KR6r0138_WYG_027-56b>
之功不及淨土¶四攝四等例同無用淨國樂故則救苦
之心¶薄惡土苦故則進善之心猛故經云行於非¶道通
達佛道也夫欲發廣大心行菩薩行自¶非履危渉險備
受艱難蹈熾火歴氷霜嬰苦¶切甘楚毒於萬苦中而能
忍受者則道場可¶踐若無此惱忍何從生藉此煩惱起
我諸善¶所謂塵勞之儔為如來種當知忍者有力大¶人
功徳之本所謂忍痛癢忍思想忍疾病忍¶饑苦忍疲勞
忍寒暑忍憂悲忍熱惱忍惡罵¶無恥辱忍撾打無恚礙
<pb:KR6r0138_WYG_027-57a>
忍貪欲無愛著忍憍¶慢無背道忍所難忍忍所難行忍
所難作忍¶所難辦能行此者真可謂大忍辱矣¶
頌¶曰春山之下玉抵禽漢水之陽璧千金清業神¶居徳
非重潔已愚侣道已深愛憎喜怒生而¶習榮華芳旨世
所欽鴻才巨力萬夫敵誰¶肯制此方寸心逸驥狂兕獷
不御繁羈密¶柙儻能禁遣情遺事復何想寂然無待恣¶
幽尋¶
　　　緣境無礙門二十三¶
<pb:KR6r0138_WYG_027-57b>
經云在俗則謂之為縛在道則謂之為解解<md:KR6r0138_T_027-0317b>¶即無礙所
致縳即資待所招今若欲有待於¶無待則有待更煩無
待於無待則有待自遣¶有待既遣則無礙之門可入若
志在於資飬¶便覩縛纒更重但衆生凡𩔖觸向多阻不
資¶於物則自濟無方資於物者累之重也生累¶纒繞解
脫何由今既深知其累累實為苦何¶以知之¶今欲陸行
非車轝人馬不動一累礙也今欲¶水遊非舟航不移二
累礙也¶今欲養身非衣裘屋宅則無所慿托三累礙¶也¶今欲
<pb:KR6r0138_WYG_027-58a>
養命非粳糧黍粟五味柔軟則無所資¶待四累礙也¶今欲修
習一慧髣像無向五累礙也¶今欲求見一佛及一淨土發竒
特心㝠漠不¶見六累礙也¶今欲徹視十方障礙滿目七累礙
也¶今欲求佛聖智以除障惑近是衆生心行而¶我不覩八累
礙也¶今欲披文尋義雖課心力近在淺言不逹意¶㫖九累礙
也¶今欲誦習經典受已忘漏十累礙也¶凡此累礙其事無量
聖人所無礙自在¶者何由而致實由逺諸塵勞自䇿為本是
所¶資待莫不勤役自辦不假於他而他為我用¶所謂讓而得
<pb:KR6r0138_WYG_027-58b>
者則其理通求而獲者則其理¶滯菩薩不求自利但欲
利益衆生是以其利¶在已而得無碍衆生常利我忘彼
所以恒縳¶而無解聖是可求而得非是永隔無津今若<md:KR6r0138_T_027-0317c>¶
欲學聖捨凡者當遵聖人所習雖其途無量¶然津濟要
趣唯一解脫耳故經云若自無縳¶欲解彼縳斯有是處
今欲學菩薩道必湏棄¶凡夫縳凡夫縳者唯願得五欲
縱意自在實¶大縳也菩薩行人棄之不顧¶經云不得畜
飬奴婢畜生當自翹勤出離生¶死若假於他他還縳我
<pb:KR6r0138_WYG_027-59a>
無解脫期今云無奴¶不立無婢不辦此乃氣力强梁之
時一旦臥¶牀百事同棄自救不暇何憂及人宜自勉勵¶
則解脫之門易可登耳¶
頌¶曰怳象惚物終不名龍舉鸞集竟誰辯絶智¶亡身孰
為礙韜名戢曜故能顯匪日匪月¶灼以懸安飛安翔虚
而踐壁石無間恣出没¶水火有性任舒卷敷教應俗騖
泉流現迹依¶方迅風轉大哉超世莫與羣希轅慕舜宜
自¶勉¶
<pb:KR6r0138_WYG_027-59b>
　　　一志努力門二十四¶
從初辨徳極於無礙善惡二途凡聖苦樂明¶了審諦斯
言備矣唯應努力勤而行之經¶云感傷世間貪意長流
没於愛欲之海吾獨¶欲反其源故自勉而特出是以世
世勤勤不¶以為勞經云我與阿難空王佛所共發菩提¶
心我常勤精進所以速成正覺又云得正法¶智已以無
疲厭心為衆生説斯可謂努力矣¶夫衆生流轉三有觸
苦相纒所以情識闇弱慮¶淺多迷每一修善怯退遑擾
<pb:KR6r0138_WYG_027-60a>
念念之間百變¶乖舛自非勸之以努力奬之以剛幹則
勇銳¶驍果之心不發經云衆生與無明怨賊鬬戰<md:KR6r0138_T_027-0318a>¶亦不異
世間剠敵相禦世間則須金鉦壯¶其氣鼓鐘激其忿鬱
怫增其怒决烈成其¶力不資此發勇不假此振威何能
摧鳴條之¶戰拉牧野之師乎今與煩惱共戰當集無¶漏
之智命無畏之師控道品之衆禦六度之¶侣建道場之
幡擊甘露之鼔著宏誓鎧胄被¶忍辱袍甲握智慧弓刀
執堅固箭盾精進¶督怠惰翹勤課不及發行登懽喜稅
<pb:KR6r0138_WYG_027-60b>
駕頓法¶雲種智㫁其勇方便運其略於是無明老死¶之
賊協附四魔之軍影響波旬因倚天女¶憑帶鬼神億千
萬衆擔山吐火雷電四繞¶欲入闇惑之旅退金剛之師
由乎菩薩忍調¶無想積徳乆善魔怨稽伏一念努力豁
然大¶明非法王壊正法王勝此並經中之盛事若¶不努
力何由辦也如人營家晨起夜寐劬勞¶督課便自室内
盈實飢寒不切但能努力無¶所不濟出世妙行事不殊
俗若小努力微復¶加意三明六通不足為難更運方便
<pb:KR6r0138_WYG_027-61a>
重課心¶形信順之忍漸深自至豈得空捨一生虛¶過三
塗切已力無所施方復生悔何嗟及矣¶所以努力一門
貫通前後位心極行唯此而¶已願幽明聖鑒照覧窮途
故敢發言託文現¶意¶
頌¶曰豫北二山尚有移河中一洲亦可為精誠¶必至霜
塵下意氣所感金石離有子刺掌修¶名立王生擢髪美
譽垂自來勤心少騫墜何¶不努力出憂危勝幡法鼓縈
且擊智師道衆¶紛以馳有常無我儼既列無明有縛孰
<pb:KR6r0138_WYG_027-61b>
能窺<md:KR6r0138_T_027-0318b>¶
　　　禮舍利寳塔門二十五¶
大聖詮化随機感益譬若一音説法各得其¶解是故應
以現生蒙利者所以降神母胎誕¶聖王宫¶應以出家蒙
利者所以捨金輪位剃除鬚髪¶應以相好蒙利者所以
現成正覺坐菩提樹¶應以實相蒙利者所以三轉法輪
十二部經¶應以滅度蒙利者所以雙樹潜輝現於湼槃¶
良由衆生障業煩多是故聖化随應不一然¶則現於湼
<pb:KR6r0138_WYG_027-62a>
槃者復是增發悲戀之心以悲慕¶故善心濃到凡禮拜
像塔皆宜感發悲心澘¶然思慕&KR0228;切其情追想正法我
不餐仰泣想¶如來不親音㫖如入祖禰之廟覩靈若在
歔欷無顔如來慇懃令我等具諸苦行而我違¶背自墮
惡道在於像末未蒙解脫以苦報故¶憶如來恩是以今
各歸心於此像塔嗚咽¶涕零慚顔哽慟至心奉為至尊
皇后皇太子¶七廟聖靈今日信施龍神八部廣及一切
劇¶苦衆生敬禮十方三世一切諸刹土中所有¶如來形
<pb:KR6r0138_WYG_027-62b>
像靈廟¶敬禮釋迦如來一切現在靈骨舍利敬禮如¶來
現在頂骨舍利¶敬禮如來現在髏盖舍利¶敬禮如來現
在眼睛舍利¶敬禮如來現在一切紺髪紅𤓰舍利¶敬禮
如來現在一切指骨舍利¶敬禮如來現在一切牙齒舍
利¶敬禮如來現在衣鉢水瓶錫杖衆具敬禮過¶去四佛
生地并行坐遺迹<md:KR6r0138_T_027-0318c>¶敬禮如來得道樹寳塔¶敬禮如來轉
法輪處寳塔¶敬禮如來般湼槃處寳塔¶敬禮如來滅後
阿育王造八萬四千塔¶敬禮阿育王所造無量諸佛像¶
<pb:KR6r0138_WYG_027-63a>
敬禮天上人間海中龍宫一切像塔¶敬禮此國諸州諸
瑞聖像¶敬禮此國諸寺諸山無量靈像¶敬禮天上人間
海中無量形像¶願一切衆生不在佛前佛後常見佛生
常見¶佛出家常見佛得道常見佛湼槃能建立是¶無量
像塔盡於來際佛事不絶¶¶
頌¶曰越人鑄金誠有思魏后粧木亦云悲中賢小¶節猶
可戀去聖彌逺情彌滋祗樹蕭條多宿¶楚王宫寂寞尠
遺基設像居室若有望開¶儀駐景曖如之連卿共日獨
<pb:KR6r0138_WYG_027-63b>
先後道悠命舛¶將無時傾懐結想惻以慕垂靈寫照拂
塵疑¶
　　　敬重正法門二十六¶
諸法本空寂滅無説以因緣故現有文字當¶知文字經
典本在破病滅惑為先惑既八萬¶四千故使教門亦有
八萬四千法藏至於病¶銷惑遣藥亦随亡如栰喻者可
以情悉然¶羣生沈罔随言封滯由此見故教藥常陳所¶
以金簡盈於寳殿玉軸煥於神宫辯析空有¶於假實表
<pb:KR6r0138_WYG_027-64a>
發權智於無方故如來一代四十¶九年随緣示教種種
説法及於湼槃但有聲¶教計随言説必致淪亡然以義
理談𤣥正宗¶無昧言雖得喪金㫖難乖故立法依用永
刋<md:KR6r0138_T_027-0319a>¶定天魔外道莫敢侵陵自慧日已沈法雲遐¶布非夫
簡冊無由獻功尊大迦葉法門英儁¶擊鐘聲告召集無
學千僧一夏撰結遺言十¶二義求三藏文攝多羅葉典
其量莫思藴積¶西夏將及千載時運漸染東翻漢朝㳂
彼至¶今年垂六百雜錄正經七千餘卷詞義明敏¶談味
<pb:KR6r0138_WYG_027-64b>
無遺近則安國利人逺則超凡證聖僃¶如卷部智者尋
之至心奉為¶至尊皇后皇太子¶七廟聖靈天龍八部乃
至十方一切劇苦衆¶生¶敬禮一切真如正法藏¶敬禮十
方一切諸佛所説法藏敬禮過去一切諸佛法藏¶敬禮
賢刼初佛拘樓孫如來天龍宫法藏¶敬禮拘那含牟尼
佛天龍宫中法藏¶敬禮迦葉佛天龍宫中一切法藏¶敬
禮釋迦如來天龍宫一切法藏¶敬禮西印度黒蜂山寺
一切法藏¶敬禮沮渠國大乘十二部法藏¶敬禮北印度
<pb:KR6r0138_WYG_027-65a>
石壁八字捨身法藏¶敬禮神州大國一切衆藏經典¶敬
禮易州石經朔州恒安石窟經像¶敬禮一切受持三藏
諸法師等¶敬禮一切禪師律師讀誦經典諸行人等願¶
一切含靈入如是法門常能總持廣説教化¶通達無礙¶
頌¶曰出不自户將何由行不以法欲焉修之燕入¶楚待
駿足陵河越海寄輕舟仁言為利壯已<md:KR6r0138_T_027-0319b>¶博聖道𢎞濟邈
難求通明洞燭煥曽景深凝¶廣潤湛淵流翼善開賢敷
教義照蒙啟惑滌¶煩憂功成弗有名弗居淡然無執與
<pb:KR6r0138_WYG_027-65b>
化遊¶
　　　奉養僧田門二十七¶
僧稱福田羣道宗尚斯何故耶良由發蒙俗¶之幽心啟
正道之遐趣拯沉淪而將濟於三¶有御法&KR0224;而宏䕶於
萬齡由是道被天下徳¶光四俗能生善種號曰福田徳
響犍槌又¶稱應供心乖理義行越法科則顯乖剃落之¶
容幽受空樹之譬及與施主為讎隙與骨¶肉為瘡疣熱
血之相可尋石女之倫不逺僧¶䕶佛藏明言不迷智論
<pb:KR6r0138_WYG_027-66a>
大經清範攸屬固當¶日須三省事必九思念念䇿心無
時寧舍方¶可入三乘之一位預三寳之一員盛徳可觀¶
六道歸依而出有高行難擬七衆相從為福¶田豈非形
寄域中情超域外者也流俗纒糾¶封附昬迷處處生著
何能逺出是以樹立僧¶寳為俗良田令興福力得出生
死不徒設也¶然佛超累表作範區中為物受供而實不
受¶法在除惑清淨非情供養感果自随生業僧¶含凡聖
形繫往因縱成無學猶嬰善報身謝¶無餘方出諸有今
<pb:KR6r0138_WYG_027-66b>
以形累有緣多湏資待故¶凡施者教多在僧然供養於
僧僃有三寳故¶佛有言随順我語供養佛也為解脱故
供養¶法也衆僧受用供養僧也有斯理義故名衆¶僧良
福田矣奉為¶至尊皇后皇太子¶七廟聖靈天龍八部乃
至十方一切劇苦衆¶生敬禮十方一切僧寳<md:KR6r0138_T_027-0319c>¶敬禮當來
下生佛兠率天彌勒菩薩僧¶敬禮遊方大士文殊師利
菩薩僧¶敬禮救苦大士觀世音菩薩僧¶敬禮䕶法大士
普賢菩薩僧¶敬禮滅罪大士虛空藏菩薩僧¶敬禮十方
<pb:KR6r0138_WYG_027-67a>
一切行大道心菩薩僧¶敬禮十方一切行緣覺心辟支
佛僧¶敬禮十方一切行下乘者諸聲聞僧¶敬禮賔頭盧
闍住法萬載諸聲聞僧¶敬禮佛子羅睺羅住法萬載諸
聲聞僧¶敬禮剡州山海九億萬住法萬載諸聲聞僧¶敬
禮三千界内見在一切諸凡聖僧¶願一切含靈常與賢
聖同乘正道開智生福¶不墜惡趣生生遭遇為善知識
㧞除煩惱得¶出諸有¶
頌¶曰五玉已潤談而信八桂雖芳風乃掃妙理至¶言唯
<pb:KR6r0138_WYG_027-67b>
聖寳不自伊人孰𢎞道照空觀法識遷¶流撫俗瞻光厭
生老絶滅情嗜㫁懽怡縱¶落豪榮棄雕藻親愛倐忽信
風煙財利悠悠¶若塵草測以龍雲豈曰高濯足江漢更
慚皓¶
　　　勸請增進門二十八¶
勸請者慇懃之至意也由發慇懃之意則願¶善之情深
矣是故於一切纎微之善咸須慇¶懃勸請増進令生慧
行不容中廢然勸請有¶二勸請衆生修行戒善具諸徳
<pb:KR6r0138_WYG_027-68a>
本勸請諸佛¶救䕶衆生説法久住¶十方四惡趣我今悉
勸請修持諸戒行獲得¶於人身十方一切人我今悉勸
請令修十善<md:KR6r0138_T_027-0320a>¶業得生於天上十方諸天人我今悉勸請
登¶立正定聚得離於惡道十方諸學人我今悉¶勸請覺
察諸煩惱速證無學地十方阿羅漢¶我今悉勸請知非
究竟位唯有一佛乘十方¶辟支佛我今悉勸請成就大
悲智教化諸衆¶生人天二乘衆我今悉勸請體覺如來
藏修¶習菩薩行一切諸菩薩我今悉勸請修行十¶度行
<pb:KR6r0138_WYG_027-68b>
速登於十地兠率天菩薩我今悉勸¶請常轉不退輪速
下度羣生菩薩智未明我¶今悉勸請金剛滅塵累顯發
真實相十方一¶切佛初成正覺者我請轉法輪安樂諸
衆生¶十方一切佛若欲捨夀命我今歸命請願久¶住於
世如是佛菩薩我今皆勸請發此慇懃¶心是故稽首禮¶
頌¶曰俟河之清逢聖朝靈智俯接一其遥白日馳¶光不
流照葵藿微志徒傾翹遍盈空有盡三¶界綿塞宇宙罄
八遼徳光業遂升至覺寂寞¶常住獨能超煎灼欲火思
<pb:KR6r0138_WYG_027-69a>
雲露沈汨使水望¶舟橋𢎞慈廣度昔有誓法輪道御且
徐鑣¶
　　　隨喜萬善門二十九¶
衆生以愚惑故多懐嫉妬增上之心是以見¶人行善則
興惡想摧毁破壊不令成就然彼¶前人未必損行而此
嫉者妄增惱熱増長惑¶業生死不絶是以聖人調心制
意行此隨喜¶亦復勸請衆生如説奉行¶十方一切衆所
有微細善仁義及禮智孝飬¶謙恭敬慈和及愛敬亷貞
<pb:KR6r0138_WYG_027-69b>
清潔行若有如¶是善我今悉随喜離欲在家人奉修如
來戒<md:KR6r0138_T_027-0320b>¶三歸五八戒十善菩薩戒清淨諸律儀離惡¶名聞
者如是諸功徳我今悉随喜飯僧施¶法衣浴除煩惱垢
救攝諸貧窮饑寒窮塞者¶疾病艱危苦施藥悲憐業如
是等功徳我今¶悉随喜曠路作好井橋船度人物園林
池花¶果施佛并供僧渇乏除熱惱其福實無量如¶是等
功徳我今悉随喜造經流法教然燈發¶慧明習誦及轉
讀决了諸義趣若復為人説¶倍增歡喜心如是諸功徳
<pb:KR6r0138_WYG_027-70a>
我今悉随喜建立¶諸塔廟堂殿及寳刹彩畫及木像金
銀銅石¶等傳寫諸相好顯示於法身如是諸功徳我¶今
悉随喜若有造僧房牀帳及卧具令彼息¶心者安意於
禪林出入苦空門次第寂滅觀¶如是諸功徳我今悉隨
喜如來大慈悲善説¶諸法門發生随喜行令我等修學
随喜諸¶聲聞忍苦度生死随喜諸菩薩不捨惡道受¶随
喜十方佛無畏天人尊能於三界獄引出¶諸衆生願令
衆生𩔖悉得於佛道是故我随¶喜稽首禮諸佛¶
<pb:KR6r0138_WYG_027-70b>
頌¶曰聞善若已燭良書見賢思齊美通誥感幽動¶地孝
有誠殞首流腸忠為操振禮摛文宏憲¶則機謀飈勇静
姦暴明白入素志冲閒高論¶窮微契神奥捐軀濟物不
邀名輕財貴義豈¶期報百行萬善紛塗軌求誠罄想畢
歡蹈¶
　　　迴向佛道門三十¶
言迴向者以不著為義原一切衆生備修萬¶行捨身命
財所以不得解脫生死者皆緣耽¶著果報不能捨離若
<pb:KR6r0138_WYG_027-71a>
能不執其心修行攝度<md:KR6r0138_T_027-0320c>¶随有微福迴施羣生向於佛道
者則於果報¶不復生著便於生死蕭然解脱故經云如
所¶説修行迴向為大利是以一切所作善業皆¶應迴向
兼勸衆生不著果報何者即此身形¶果報之本終日飬
飼莊嚴彫飾要必當死徒¶為保著自非愚闇所以貪受
此身少有慧¶明何得無時不厭以是智者撫臆論心不
容¶貪著迴流生死¶十方諸衆生所行微善業仁孝及謙
敬慈愛¶和柔等忠正修禮智矜逮賑孤窮如是世俗¶善
<pb:KR6r0138_WYG_027-71b>
悉迴向佛道一切諸外道種種勤苦行五¶熱炙其身投
巖赴水火反縛塗炭等無量諸¶邪見今皆為迴向同歸
正覺道一切清信士¶歸戒行十善乃至諸女人亦能修
福徳又能¶善説法開化衆妙福迴向施羣生共成無¶上
道一切弟子衆聞聲即解悟善來成比丘¶乃至四道果
方便及初觀苦空非常想亦迴¶施羣生共向無上道十
方諸辟支自然成緣¶覺深悟在别世曉了因緣法隐顯
化衆生獨¶處樂善寂如是兼一切盡迴向佛道十方諸¶
<pb:KR6r0138_WYG_027-72a>
菩薩讀誦於經法入禪出禪者勸總行衆¶善如是等三
善一切衆徳本亦迴施衆生¶歸向無上道一切諸善等
乃至賢聖果解空¶未能窮有無不雙盡悉令與一切同
入真妙¶境著迴有相心皆向解脫道如是諸菩薩¶我今
勸廻向發此無著心是故稽首禮¶
頌¶曰悠悠九土各異形擾擾四俗非一情驅車秣¶馬狥
世業市交鬻義&KR0247;虛名三墨紛紜殊不<md:KR6r0138_T_027-0321a>¶㑹七儒委鬱曽
未并吉凶拘忌廼數術取與¶離合實縱横朝日夕月竟
<pb:KR6r0138_WYG_027-72b>
何取投巖赴火空¶捐生咄嗟失道爾廻駕&KR0198;彼流水趣
東瀛¶
　　　發願莊嚴門三十一¶
原衆惡所起皆縁意地貪瞋癡也自害害他¶勿過於此
故經號為根本三毒能煩能惱勞¶擾身心於緣起惡三
三九種然此九種義通¶善惡三善根生名善業道三不
善根生名惡¶業道是故行人常一其心不令動亂微起¶
相見即自覺察守䕶六根不令塵染常發宏願¶以自莊
<pb:KR6r0138_WYG_027-73a>
嚴願一切衆生皆從今日乃至菩提¶眼常不看貪滛邪
艷惑人之色不看瞋恚醜¶狀屠裂愚癡疑闇倨慢邪衆
之色願見一切¶十方常住法身之色菩薩下生八相之
色如¶來相好聖衆和㑹善集之色願一切衆生耳¶常不
聞悲啼愁嘆聲地獄苦楚聲餓鬼畜生¶受苦聲八苦交
對聲四百四病起發聲八萬¶四千塵勞聲願耳常聞諸
佛説法八音聲八¶萬四千波羅蜜聲三乘聖果十地功
徳如是¶等聲¶願一切衆生鼻常不聞殺生滋味飲食之
<pb:KR6r0138_WYG_027-73b>
氣¶三十六物革囊之氣發欲羅綺脂澤之氣五¶辛能薰
九相尸氣願鼻常聞十方世界諸樹¶草木之香五戒八
戒十善六念諸徳香學¶無學人十地五分十力八萬四
千諸度無漏之¶香十方諸佛説法之香¶願一切衆生舌
恒不嘗衆生有命身肉雜味能¶生煩惱滋味願舌恒嘗
甘露不死之味天自¶然食在其舌根變成上味諸佛所
食之味法<md:KR6r0138_T_027-0321b>¶喜禪悦之味解脫泥洹最上勝味¶願一切衆
生身常不覺邪婬細滑生欲樂觸¶不覺鑊湯寒冰之觸
<pb:KR6r0138_WYG_027-74a>
餓鬼畜生諸苦惱觸四¶百四病寒熱風霜蚉䖟蚤虱飢
渇困苦等觸¶願身常覺清凉强健心悟安隐證道飛行
八自¶在觸¶願一切衆生皆從今日乃至菩提意常覺知¶
九十八使八萬四千塵勞之法十惡五逆九¶十六種邪
師之法三塗可厭生死大苦願意¶常知一切衆生皆有
佛性佛為醫王法為良¶藥僧為看病者為諸衆生治生
死患令得解¶脫心常無礙空有不染¶
頌¶曰心所期兮彼之岸何事浮俗久淹逭照慧日¶兮駕
<pb:KR6r0138_WYG_027-74b>
法雲騰危城兮出塵館芳珠煜兮聞嵗¶時寳樹飀兮警
昏旦清露摶甘永以挹喜¶園流采常為玩無待殷鼎方
丈羞安用秦箏¶纖指彈勤誠款願長不渝習苦塵勞從
此捍¶
　
　
　
　廣𢎞明集卷二十七¶下
