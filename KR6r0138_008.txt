# -*- mode: mandoku-view -*-
#+TITLE: 廣弘明集
#+DATE: 2015-08-30 22:28:47
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0138_T_005-0121b>
#+PROPERTY: JUAN 8
¶
¶¶<pb:KR6r0138_WYG_008-1a>
欽定四庫全書
　廣𢎞明集卷八¶¶
　　　　　　　　　　　　唐　釋道宣　撰¶
　　敘元¶魏太武廢佛法事¶¶¶
帝諱燾以明元帝泰常八年即位時年八嵗¶尚在幼沖
資政所由唯恃台輔時司徒崔浩¶尤不信佛帝訪國事
每以為懐言佛法虛誕¶為俗費害黄老仙道可以存心
浩既雅信仙¶道授帝老經隨言信用曽無思擇即立道
<pb:KR6r0138_WYG_008-1b>
壇¶四追方士當時佛法隆盛浩内嫉之常求瑕¶釁㑹蓋
吳反於杏城關中騷動帝乃西伐時¶浩從焉既至長安
有沙門種麥於寺中御¶騶牧馬帝入觀馬從官入其僧
室見有弓¶矢出以奏聞帝怒曰此非沙門所用當與蓋¶
吳通謀規害人耳命有司案誅一寺閲其財<md:KR6r0138_T_008-0135c>¶産及州郡
牧守富人所寄藏物蓋以萬計詔¶乃焚破佛像敕留臺
下四方一依長安行事¶太平真君五年帝年二十有九
春秋方富盛¶於武功又崔浩邪謀相接交扇方士仙觀
<pb:KR6r0138_WYG_008-2a>
日有¶登臨釋門清衆將事殲殄又下詔曰愚民無¶識信
偽惑妖私養師巫挾藏讖記沙門之徒¶假西域虛誕坐
致妖孽非所以一齊政化布¶淳徳於天下也自王公已
下至於庶人有私¶養沙門者限今年二月十五日過期
不出沙¶門身死容止者誅一門時恭宗為太子監國¶素
敬佛法頻上表陳刑殺沙門之濫又非圖¶像之罪今罷
其道杜諸寺門世不修奉土¶木丹青自然毁滅如是再
三不許時有沙門¶𤣥高者定門之秀傑也太子晃師之
<pb:KR6r0138_WYG_008-2b>
晃敬¶事如佛崔浩得倖於帝恐晃攝政或見危¶逐密讒
於帝晃有異圖若不先慮後悔無¶及又晃結納𤣥高高
又通靈鬼物善得人心¶可不猜邪帝初不從且幽之又
夢其先¶祖云太子無事又問百官咸云太子仁孝¶枉見
幽辱帝乃出晃以政歸之浩又重譖帝¶信之便幽死晃
於禁中縊高於郊南浩得志¶於朝廷也列辟莫敢致言
便以太平真君七¶年三月下詔一切蕩除所有圖像胡
經皆擊¶破焚毁沙門無少長悉坑之斯竝崔浩之意¶致
<pb:KR6r0138_WYG_008-3a>
也及後帝遭癘惱浩被族誅呼嗟長慨無¶所及矣事迹
如前釋老志廣之¶
　　敘周武帝集道俗議滅佛法事¶
周高祖猜忌為心安忍嫌郄大冢宰晉國公¶䕶權衡百
揆決通庶政帝竊嫉之恐有陵奪<md:KR6r0138_T_008-0136a>¶召䕶入内親自誅之
并大臣六家並從族滅¶帝以得志於天下一無所慮也
然信任讖緯¶偏以為心自古相𫝊黒者得也謂有黒相
當¶得天下猶如漢末訛言黄衣當王以黄代赤¶承運之
<pb:KR6r0138_WYG_008-3b>
像言黒亦然所以周太祖挾魏西奔¶衣物旗幟並變為
黒用期訛讖之言斯亦漢¶光武之餘命也昔者高洋之
開齊運流俗亦¶有此謡洋言黒者稠禪師黒衣天子也
將欲¶誅之㑹稠逺識悟而得免備如别説故周祖¶初重
佛法下禮沙門並著黄衣為禁黒故有¶道士張賓譎詐
罔上私達其黨以黒釋為國¶忌以黄老為國祥帝納其
言信道輕佛親受¶符籙躬服衣冠有前僧衞元嵩與賓
脣齒相¶扇惑動帝情云僧多怠惰貪逐財食不足欽¶尚
<pb:KR6r0138_WYG_008-4a>
帝召百僧入内七宵行道時既密知各加¶懇到帝亦同
僧寢處覘候得失或為僧讀誦¶或讚唄禮悔僧皆懍厲
莫不訝帝之微行也¶既期已滿無何而止至天和四年
嵗在己丑¶三月十五日敕召有徳衆僧名儒道士文武¶
百官二千餘人帝御正殿量述三教以儒教¶為先佛教
為後道教最上以出於無名之前¶超於天地之表故也
時議者紛紜情見乖咎¶不定而散至其月二十日依前
集論是非更¶廣莫簡帝心帝曰儒教道教此國常遵佛
<pb:KR6r0138_WYG_008-4b>
教¶後來朕意不立僉議如何時議者陳理無由¶除削帝
曰三教被俗義不可俱至四月初¶更依前集必須極言
陳理無得面從¶又敕司𨽻大夫甄鸞詳度佛道二教定
其深¶淺辨其真偽天和五年鸞乃上笑道論三卷<md:KR6r0138_T_008-0136b>¶用笑
三洞之名五月十日帝大集羣臣詳¶鸞上論以為傷蠹
道法帝躬受之不愜本圖¶即於殿庭焚蕩時道安法師
又上二教論云¶内教外教也練心之術名三乗内教也
救形¶之術名九流外教也道無别教即在儒流斯¶乃易
<pb:KR6r0138_WYG_008-5a>
之謙謙也帝覽論以問朝宰無有抗者¶於是遂寢乃經
五載至建徳三年嵗在甲午¶五月十七日敕㫁佛道兩
教沙門道士並令¶還俗三寶福財散給臣下寺觀塔廟
賜給王¶公餘如别述于時衞王不忍其事直入宫燒¶乾
化門攻帝不下退至虎牢捉獲入京父子¶十二人并同
謀者並誅¶
　　二教論(十二/篇)　　　　　　　　　釋道安¶
　　　歸宗顯本¶¶¶¶¶¶一¶
<pb:KR6r0138_WYG_008-5b>
有東都逸俊童子問於西京通方先生曰僕¶聞風流傾
墜六經所以緝脩誇尚滋彰二篇¶所以述作故擾柔𢎞
潤於物必濟曰儒用之¶不匱於物必通曰道斯皆孔老
之神功可得¶而詳矣近覽釋教文博義豐觀其汲引則
恂¶恂善誘要其㫖趣則亹亹慈良然三教雖¶殊勸善義
一塗迹誠異理㑹則同至於老嗟¶身患孔歎逝川固欲
後外以致存生感往以¶知物化何异釋典之厭身無常
之説哉但<md:KR6r0138_T_008-0136c>¶拘滯之流未馳高觀不能齊天地於一指均¶
<pb:KR6r0138_WYG_008-6a>
是非於一氣致令談論之際每有不同此所¶謂匿摩尼
於胎㲉掩大明於重夜傷莫二之¶淳風塞洞一之𤣥㫖
祈之彌劫奚可值哉¶敬請先生為之開闡通方先生曰
子之問也¶激矣哉可謂窮辨未盡理也僕雖不敏稽疑¶
上國服膺靈章陶風下席今當為子畧陳其¶要夫萬化
本於無生而生生者無生三才兆¶於無始而始始者無
始然則無生無始物之¶性也有化有生人之聚也聚雖
一體而形神¶兩異散雖質别而心數弗亡故救形之教
<pb:KR6r0138_WYG_008-6b>
教¶稱為外濟人之典典號為内是以智度有内¶外兩經
仁王辨内外二論方等明内外兩律¶百論言内外二道
若通論内外則該彼華夷¶若局命此方則可云儒釋釋
教為内儒教為¶外備彰聖典非為誕謬詳覽載籍尋討
源流¶教唯有二寧得有三何則昔𤣥古樸素墳典¶之誥
未𢎞淳風稍離丘索之文乃著故包論¶七典統括九流
咸為治國之謨並是修身之¶術故藝文志曰
儒家之流蓋出於司徒之官¶助人君順隂陽明教化者
<pb:KR6r0138_WYG_008-7a>
也遊文於六經之¶中留意於五經之際祖述堯舜憲章
文武宗¶師仲尼其道最高者也¶
道家者流蓋出於史官清虛以自守卑弱以¶自持此君
人者南面之術合於堯之克讓易¶之謙謙是其所長也¶
隂陽家者流蓋出於羲和之官敬順昊天厯¶象日月星
辰敬授民時此其所長也¶
法家者流蓋出於理官信賞必罰以輔禮制<md:KR6r0138_T_008-0137a>¶易曰先王
以明罰敕法此其所長也¶
<pb:KR6r0138_WYG_008-7b>
名家者流蓋出於禮官古者名位不同禮亦¶異數孔子
曰必也正名乎名不正則言不順¶言不順則事不成此
其所長也¶
墨家者流蓋出於清廟之官茅屋棌椽是以¶貴儉養三
老五更是以兼愛選士大射是¶以上賢宗祀嚴父是以
有鬼此其所長也¶
縱横家者流蓋出於行人之官孔子曰誦詩¶三百使於
四方不能専對雖多亦奚以為又¶曰使乎使乎言其當
<pb:KR6r0138_WYG_008-8a>
權事制宜受命而不受¶詞此其所長也¶
雜家者流蓋出於議官兼儒墨含名法知國¶體之有此
見王治無不貫此其所長也¶
農家者流蓋出於農稷之官播五穀勸耕桑¶以足衣食
故八政一曰食二曰貨此其所長¶也若派而别之則應
有九教若總而合之則¶同屬儒宗論其官也各王朝之
一職談其籍¶也並皇家之一書子欲於一代之内令九
流¶爭川大道之世使小成競辨豈不上傷皇極¶莫二之
<pb:KR6r0138_WYG_008-8b>
風下開拘放鄙蕩之弊真所謂巨蠹¶鴻猷眩曜朝野矣¶
佛教者窮理盡性之格言出世入真之軌轍¶論其文則
部分十二語其㫖則四種悉檀理¶妙域中固非名號所
及化擅繫表又非情智¶所尋至於遣累落筌陶神盡照
近超生死逺¶澄泥洹播闡五乗接羣機之深淺該明六
道¶辨善惡之升沈夐期出世而理無不周邇比¶王化而
事無不盡能博能要不質不文自非¶天下之至慮孰能
與斯教哉雖復儒道千家<md:KR6r0138_T_008-0137b>¶墨農百氏取捨驅馳未及其
<pb:KR6r0138_WYG_008-9a>
度者也唯釋氏¶之教理富權實有餘不了稱之曰權無
餘了¶義號之為實通云善誘何成妙賞子謂三教¶雖殊
勸善義一余謂善有精麤優劣宜異精¶者超百化而高
升麤者循九居而未息安可¶同年而語其勝負哉又云
教迹誠異理㑹則¶同爰引世訓以符𤣥教此蓋悠悠之
所昧未¶暨其本矣教者何也詮理之謂理者何也¶教之
所詮教若果異理豈得同理若必同教¶寧得異筌不期
魚蹄不為兔將為名乎理¶同安在夫厚生情篤身患之
<pb:KR6r0138_WYG_008-9b>
誡遂興不悟¶遷流逝川之歎乃作並是方内之至談諒
非¶踰方之巨唱何者推色盡於極微老氏之¶所未辨究
心窮於生滅宣尼又所未言可謂¶瞻之似盡察之未極
者也故涅槃經曰分别¶色心有無量相非諸聲聞緣覺
所知且聲聞¶之與菩薩俱越妄想之鄉菩薩則惠兼九¶
道聲聞則獨善一身其猶露潤之方巨壑微¶塵之比須
彌況凡夫識想何得齊乎故淨名¶曰無以日光等彼螢
火若夫以齊而齊不¶齊者未齊矣以齊而齊於齊者未
<pb:KR6r0138_WYG_008-10a>
齊焉余聞¶善齊天下者以不齊而齊天下者也何須夷¶
嶽實淵然後方平續鳬截鶴於焉始等此蓋¶狷夫之野
議豈達士之貞觀故諺曰紫實昧¶朱狂斯濫哲請廣其
𩔖更曉子懐上至天子¶下至庶民莫不資色心以成軀
稟隂陽以化¶體不可以色心是等而便混以智愚安得
以¶隂陽義齊則使同之貴賤此之不可至理皎然¶雖强
齊之其義安在<md:KR6r0138_T_008-0137c>¶
　　　儒道升降二(儒通六典道止兩篇/升降二事備彰四史)¶
<pb:KR6r0138_WYG_008-10b>
問曰先生涇渭孔釋清濁大懸與奪儒道取¶捨尤濫史
遷六氏道家為先班固九流儒宗¶為上討其祖述並可
命家論其憲章未乖典¶式欲言俱非情謂未可讜其都
是何宜去¶取答曰塗軌乖順不可無歸朱紫之際久宜¶
有在漢書十志並是古則藝文五行豈今始¶有農為治
本史遷不言安毁縱横官典俱漏¶故孟堅之撰今古褒
其是子長之論曩見貶¶其非是以前漢書曰史遷序墳
籍則先黄老¶後六經論遊俠則退處士進姦雄述貨殖
<pb:KR6r0138_WYG_008-11a>
則¶崇勢利羞貧賤此其為弊也¶後漢書曰太史令司馬
遷採左氏國語刪世¶本戰國策據楚漢春秋列時事上
自黄帝下¶訖獲麟作本紀三十家列𫝊書表凡百三十¶
篇而十篇缺焉至於採經摭𫝊分散百家之¶事甚多疎
畧不如其本務欲以多聞廣載為¶功論義淺而不篤其
論術學也則崇黄老而¶薄五經輕仁義而賤守節此其
大弊傷道所¶過極形之咎也又晉書禮樂志曰世稱子
長¶史記奇而不周奇謂博古逺達不周謂弊於¶儒道儒
<pb:KR6r0138_WYG_008-11b>
道既弊聖教不興何王摹之尚道廢¶儒惑亂天下變風
毁俗遂使魏晉為之陵遲¶四夷交侵中國微矣此皆國
史實録之文奚¶獨可異校其得失詳列典志取捨升降
何預¶鄙懐¶
問老子之教蓋修身治國絶棄貴尚論大道¶則為三才
之元辨上徳則為五事之本猶陶¶埏之成造譬橐籥之
不窮先生何為抑在<md:KR6r0138_T_008-0138a>¶儒下¶答曰余聞恬志大和者不務
變常安時處順¶者不求反古故詩曰不愆不亡率由舊
<pb:KR6r0138_WYG_008-12a>
章¶唯藝文之盛易最優矣吾子謂老與易何若¶昔宓羲
氏仰觀象於天俯察法於地近取諸¶身逺取諸物於是
始作八卦以通神明之徳¶以𩔖萬物之情文王重六爻
孔子𢎞十翼故¶曰易道深矣人更三聖世歴三古故繫
辭曰¶易有太極是生兩儀易説曰夫有形生於無¶形故
曰有太易有太初有太始有太素¶太易者未見氣也¶太
初者氣之始¶太始者形之始¶太素者質之始¶夫氣形質
而未相離故曰渾混視之不見¶聽之不聞修之不得故
<pb:KR6r0138_WYG_008-12b>
曰易也孝經説曰¶奇者陽節偶者隂基得陽而成合隂
而居數¶相配偶乃為道也故曰一隂一陽之謂道隂¶陽
不測之謂神此而遐瞻足賢於老也¶子謂仁由失徳而
興禮生忠信之薄安其所¶習毁所不見且大樂與天地
同和大禮與天¶地同節豈在飾敬之年責報之嵗哉然
老氏¶之㫖本救澆浪虛柔善下修身可矣不尚¶賢能於
治何續既扶易之一謙更是儒之一¶派幸勿同放兼棄
五徳¶
<pb:KR6r0138_WYG_008-13a>
　　　君為教主三(世謂孔老為𢎞教之人/訪之典謨則君為教主)¶
問敬尋哲製剖析離合云派而别之應有九¶教統而合
之同一儒宗採求理例猶謂未當¶何者名雜鄧尹法參
悝商墨出由胡農興野<md:KR6r0138_T_008-0138b>¶老斯皆製通賢達不可以為教
首孔老聖¶歟可以命教故九流之中唯論其二儒教道¶
教豈不婉哉¶答曰子之問也似未通逺夫帝王功成作
樂¶治定制禮此蓋皇業之盛事也而左史記言¶右史記
事事為春秋言為尚書百王同其風¶萬代齊其軌若有
<pb:KR6r0138_WYG_008-13b>
位無才猶虧𢎞闡有才無¶位灼然全闕昔周公攝政七
載乃制六官孔¶老何人得為教主孔雖聖達無位者也
自衞¶迴輪始𢎞文軌正可修述非為教源柱史¶在朝本
非諧贊出周入秦為尹言道無聞諸¶侯何況天子既是
仙賢固宜雙缺道屬儒宗¶已彰前簡¶
問孔子問禮於老耼則師資之義存矣又論¶語孔子自
稱曰吾述而不作信而好古竊比¶於我老彭子云孔聖
而云老賢比𩔖之義義¶將焉在褒貶乖中諒為侮聖¶答
<pb:KR6r0138_WYG_008-14a>
曰余既庸昧奚敢穿鑿廢智任誠唯依謨¶典稽子云老
子就涓子學九仙之術尋乎練¶餌斯或有之至於聖也
則不云學論語曰生¶而知之者上也學而知之者次也
依前漢書品¶孔子為上上𩔖皆是聖以老氏為中上流
並¶是賢又何晏王弼咸云老未及聖此皆典達¶所位僕
能異乎孔子曰吾無常師問禮於¶老耼斯其義也有問
農云吾不如老農又¶問圃云吾不如老圃入太廟每事
問豈農圃¶守廟之人而賢於孔丘乎竊比遜詞斯其𩔖¶
<pb:KR6r0138_WYG_008-14b>
也故知他評近實自謙則虛侮聖之談恐還¶自累(孔子/問樂)
(於萇𢎞學琴於師襄子豈𢎞子之流皆/賢於孔丘乎聖人之迹於斯可見<md:KR6r0138_T_008-0138c>¶也)
問魯𨼆公者蓋是讓國之賢君而人表評為¶下下老子
者乃無為之大聖漢書品為中上¶故知班彪父子詮度
險巇先生何乃引之為¶證答曰吾子近取杜預之談逺
忽春秋之意¶𨼆公者桓公之庶兄也桓公幼小攝行政
事¶及桓長大歸政桓公雖能歸政不能去猜譖¶毒於是
縱横遂為桓公所弑既不自全陷弟¶不義讓國之美竟
<pb:KR6r0138_WYG_008-15a>
復何在此而非下孰有下¶乎漢書之評於是乎得且孔
子受命遂號素¶王未聞載籍稱老為聖言不關典君子
所¶慙
問尚書云惟狂克念作聖惟聖罔念作¶狂子云聖也則
不關學是何言歟¶答曰孔語生知學言積習向者論儒
未云¶釋也上智下愚本不隨化中庸之𩔖乃順化¶遷聖
可為狂則非上智狂可為聖復非下愚¶書辨狂聖皆中
庸也老子曰絶聖棄智民利¶百倍此蓋中才之聖非上
<pb:KR6r0138_WYG_008-15b>
智也¶
　　　詰驗形神四(形神之教初篇已言今/則詰之驗其典證也)¶
問曰先生云救形之教教稱為外敬尋雅論¶寔為未允
易云知幾其神乎寧得雷同七¶典皆為形教釋辨濟神
義將安在答曰書稱¶知逺逺極唐虞春秋屬辭辭盡王
業至若禮¶樂之敬良詩易之温潔皆明夫一身豈論三¶
世固知教在於形方者未備洪祐示逸乎生¶表者存而
未議易曰幾者動之微也能照其¶微非神如何此言神
<pb:KR6r0138_WYG_008-16a>
矣而未辨練神練神者¶閉情關照期神曠劫幽靈不亡
積習成聖¶階十地而逾明邁九宅而高蹈此釋教所𢎞¶
也經曰濟神拔苦莫若修善六度攝生淨心<md:KR6r0138_T_008-0139a>¶非事故也¶
　　　仙異涅槃五(仙明延期之術不無其終/涅槃常住之果居然乖異)¶
問釋稱涅槃道言仙化釋云無生道稱不¶死其揆一也
何可異乎¶答曰靈飛羽化者並稱神丹之力無疾輕强¶
者亦云餌服之功哀哉不知善積前成生¶甄異氣壽夭
由因修短在業佛法以有生為¶空幻故忘身以濟物道
<pb:KR6r0138_WYG_008-16b>
法以吾我為真實故¶服餌以養生生生不貴存存存何
勣縱使延期¶不能無死故莊周稱老子曰古者謂之遁
天¶之形始以為其人今則非人也尚非遁天之¶仙故有
秦佚之弔死扶風葬槐里涅槃者¶常恒清涼無復生死
心不可以智知形不可¶以像測莫知所以名强謂之寂
其為至也亦¶以極哉縱其雙林息照而靈智常存體示
闍¶維而舍利恒在雖復大椿遐壽以彭年為殤¶非想多
劫與無擇對戸凡聖理懸動寂天異¶焉可同時而辨升
<pb:KR6r0138_WYG_008-17a>
降吾子何為抗餘燎於¶日月之下而欲與曦和爭暉至
於狷也何¶至甚乎¶
　　　道仙優劣六(道以恬虛寡欲優在符於謙徳/仙則餌服紛紜劣在徒¶勤無効)¶
問先生高談壽夭善積前生業果雖詳芝丹¶仍畧且道
家之極極在長生呼吸太乙吐故¶納新子欲劣之其可
得乎¶答曰老氏之㫖蓋虛無為本柔弱為用渾思¶天元
恬高人世浩氣養和得失無變窮不謀¶通達不謀已此
學者之所以詢仰餘流其道¶若存者也若乃練服金丹
<pb:KR6r0138_WYG_008-17b>
餐霞餌玉靈升羽<md:KR6r0138_T_008-0139b>¶蜕屍解形化斯皆尤乖老莊立言本
理其致¶流漸非道之儔雖記奇者有之而言道者莫¶取
昔漢武好方技遂有欒大之妖光武信¶讖書致有桓譚
之議書為方技不入墳流¶人為方士何關雅正吾子曷
為捨大而從小¶背理而趣誕乎¶
　　　孔老非佛七(佛生西域孔氏高推/商宰致問列子書記)¶
問西域名佛此方云覺西言菩提此云為¶道西云泥洹
此言無為西稱般若此飜智¶慧準此斯義則孔老是佛
<pb:KR6r0138_WYG_008-18a>
無為大道先已有¶之¶答曰鄙俗不可以語大道者滯於
形也曲士¶不可以辨宗極者拘於名也案孟子以聖人¶
為先覺聖王之極寧過佛哉故譯經者以¶覺翻佛覺有
三種自覺覺他及以滿覺孟¶軻一辨豈具此三菩提者
案大智度譯云¶無上慧然慧照靈通義翻為道道名雖
同道¶義尤異何者若論儒宗道名通於大小論¶語曰小
道必有可觀致逺恐泥若談¶釋典道名通於邪正經曰
九十有六皆名¶道也聽其名則真偽莫分驗其法則邪
<pb:KR6r0138_WYG_008-18b>
正自¶辨菩提大道以智度為體老氏之道以虛空¶為狀
體用既懸固難影響外典無為以息事¶為義内經無為
無三相之為名同實異本不¶相似故知借此方之稱翻
彼域之宗寄名談¶實何疑之有準如兹例則孔老非佛
何以明¶其然昔商太宰問於孔丘曰夫子聖人¶歟對曰
丘博聞强記非聖人也又問三王¶聖人歟對曰三王善
用智勇聖非丘所知又<md:KR6r0138_T_008-0139c>¶問五帝聖人歟對曰五帝善用
仁信聖非丘¶所知又問三皇聖人歟對曰三皇善因用
<pb:KR6r0138_WYG_008-19a>
時聖非丘所知太宰大駭曰然則孰者¶為聖人乎孔子
動容有間曰丘聞西方之人有聖者¶焉不治而不亂不
言而自信不化而自行蕩¶蕩乎民無能名焉若老氏必
聖孔何不言以¶此校之理當推佛
　　　¶¶釋異道流八(出世三乗域中四大/懸如天地異過塵嶽)¶
問後漢書云佛道神化興自身毒(案山海經西方有天/毒國¶郭景純注云即)
(天竺國也而漢書西域傳/云天竺國又名身毒國也)詳其清心釋累¶之訓空有兼
遣之宗道書之流也以此推之¶則道教收佛又佛經云
<pb:KR6r0138_WYG_008-19b>
一切文字悉是佛説¶非外道書而先生高位釋教在儒
道之表將¶不自局而近誣聖乎¶答曰吾子援引漢書而
問余亦還以漢書而¶答後漢西域𫝊曰張騫之著天竺
惟云地多¶濕暑班勇之列身毒正言奉佛不殺而精¶文
善法導達之功靡所傳記余聞之後記¶也其國則殷平
中土玉燭和氣靈智之所降¶集賢哲之所挺生神迹詭
怪則理絶人區¶感驗明顯則事出天外而騫超無聞者
豈其¶道閉往運數開叔葉乎不然何經典之甚也¶漢自
<pb:KR6r0138_WYG_008-20a>
楚英始盛齋戒之祀桓帝大修華蓋之¶飾將微義末譯
但神明之&KR0088;且好仁惡殺蠲¶弊崇善所以賢達君子多
受其法焉然好大¶不經奇譎無已雖鄒衍談天之辨莊
周蝸角¶之論未足以槩其萬一尋漢書之録兼而有¶徵
取其微義未譯則云道書之流談其神奇¶感驗則言理
絶天表唯四藏贍博二諦並陳<md:KR6r0138_T_008-0140a>¶總論九道則無非佛説
别明三乗則儒道非¶流此乃在我之明證非吾子之清
決乎¶
<pb:KR6r0138_WYG_008-20b>
　　　服法非老九(絶聖棄智老氏之心/黄巾禁厭張家之法)¶
問經云釋迦成佛已有塵劫之數或為儒¶林之宗或為
國師道士固知佛道㝠如符契¶又清淨法行經云佛遣
三弟子震旦教化儒¶童菩薩彼稱孔丘光淨菩薩彼稱
顔淵摩訶¶迦葉彼稱老子先生辨異似若自私¶答曰聖
道虛寂圓應無方無方之應逗彼羣¶品器量有淺深感
通有厚薄故令無像之¶像像遍十方無言之言言充八
極應實塵沙¶大畧有二¶八相感成雙林現滅斯其大也
<pb:KR6r0138_WYG_008-21a>
權入六道晦¶迹塵光斯其小也小則或畫卦以御時或
播¶殖以利世或修正以定亂或行禮以誡物¶或談無而
傲榮或説有而重爵何為老生獨¶非一迹故須彌四域
經曰寶應聲菩薩名曰¶伏犧寶吉祥菩薩名曰女媧但
今之道士始¶自張陵乃是鬼道不關老子何以知之李
膺¶蜀記曰張陵避病瘧於丘社之中得呪鬼之¶術書為
是遂解使鬼法後為大蛇所噏弟子¶妄述升天後漢書
稱沛人張魯母有姿色兼¶挾鬼道往來劉焉家益州刺
<pb:KR6r0138_WYG_008-21b>
史劉焉遂任魯¶以為督義司馬魯遂與别部司馬張修
將兵¶掩殺漢中太守蘇固㫁絶斜谷殺漢使者魯¶既得
漢中遂殺張修而并其衆焉於漢為逆¶賊戴黄巾服黄
布揭¶魯字公旗初祖父陵順帝時客於蜀學道鵠¶鳴山
中造作符書以惑百姓受其道者輒出<md:KR6r0138_T_008-0140b>¶米五斗故世謂
之米賊陵𫝊其子衡衡𫝊¶於魯魯遂自號天師君其來
學者初名鬼¶卒後號祭酒祭酒各領部衆多者名曰治¶
頭皆教以誠信不聽欺妄有病但令首過¶而已諸祭酒
<pb:KR6r0138_WYG_008-22a>
各起義舍於同路同路懸亭置¶米肉以給行旅食者量
腹取足過多則鬼能¶病人犯法者先加三令然後行刑
不置長¶吏以祭酒為治民夷信向朝廷不能討¶遂就拜
魯鎮夷中郎將通其貢獻自魯在漢¶垂三十年獻帝建
安二十年曹操征之至陽¶平魯欲舉漢中降其弟衞不
聽率衆數萬拒¶關固守操破衞斬之魯聞陽平已陷將
稽¶顙歸降閻圃説曰今以急往其功為輕不¶如且依巴
中然後委質功必多也於是乃奔¶南山左右欲悉焚寶
<pb:KR6r0138_WYG_008-22b>
貨倉庫魯曰本欲歸¶命國家其意未達今日之走以避
鋒鋭非有¶惡意遂封藏而去操入南鄭甚嘉之又以魯¶
本有善意遣人慰安之魯即與家屬出迎¶拜鎮南將軍
封閬中侯而張角張魯等本因¶鬼言漢末黄衣當王於
是始服之曹操受命¶以黄代赤黄巾之賊至是始平自
此已來遂¶有兹弊至宋武帝悉皆㫁之至冦謙之時稍¶
稍還有今既大道之世風化宜同小巫巾色¶寔宜改復
且老子大賢絶棄貴尚又是朝臣¶服色寧異古有専經
<pb:KR6r0138_WYG_008-23a>
之學而無服象之殊黄¶巾布衣出自張魯國典明文豈
虛也哉夫聖¶賢作訓𢎞裕温柔鬼神嚴厲動為寒暑老
子¶誡味祭酒皆飲張製鬼服黄布則齊真偽皎¶然急緩
可見自下畧引張氏數條妄説用懲<md:KR6r0138_T_008-0140c>¶革未聞
或禁經止價(𤣥光論云道家諸經制雜凡意教迹邪險/是故不𫝊但得金帛¶便與其經貧者造之)
(至死不覩寶利無慈逆莫過此又其方術&KR0126;濁不清乃/有叩齒為天鼓咽唾為醴泉馬屎為靈¶薪老鼠為芝藥)
(資此求道/焉得乎)¶
或妄稱真道(蜀記曰張陵入鵠鳴山自稱天師漢嘉平/末為蟒蛇所噏子衡奔出尋屍無¶所畏負)
<pb:KR6r0138_WYG_008-23b>
(清議之譏乃假設權方以表靈化之迹生縻鵠足置石/崖頂到光和元年遣使告曰正月七日天師昇𤣥¶都米)
(民之山僚遂因妄𫝊貶死/利生逆莫過此之甚也)¶
或含氣釋罪(妄造黄書呪癩無端乃開命門抱真人嬰/兒迴龍虎戲備如黄書所説三五¶七九天)
(羅地網士女溷漫不異禽/獸用消災禍其可然乎)¶
或挾道作亂(黄巾鬼道毒流漢室孫恩求仙/禍延皇晉破國害民惑亂天下)¶
或章書代徳(遷達七祖乞免擔沙横費紙筆奏章太上/戊辰之日上必不達不達太上則生¶民枉)
(死嗚呼/哀哉)¶
或畏鬼帶符(左佩太極章右佩昆吾鐵指日則停暉/擬鬼千里血若受黄書赤章即是靈仙)¶
<pb:KR6r0138_WYG_008-24a>
或制民輸課(蜀記曰受其道者輸米肉布絹器物/紙筆薦席五綵後生邪濁増立米民)¶
或解除墓門(左道餘氣墓門解除春秋二分祭竈祠社/冬夏兩至祠祀同俗先受治籙兵符社契)¶
(皆言軍將吏兵/都無教誡之義)¶
或苦妄度厄(塗炭齋者事起張魯驢輾泥中黄土塗面/摘頭懸柳埏埴使熟至義熙初¶王公期省)
(去打拍吳陸修靜猶泥額反縳/懸頭而已資此度厄何癡之甚)¶
或夢中作罪(夢見先亡輒云變怪召食/鬼神軍將吏兵奏章㫁之)¶
或輕作兇佞(造黄神越章用持殺鬼又造赤章用持殺/人取悦世情不計殃罪隂謀懐嫉兇¶邪之)
(甚/)¶
<pb:KR6r0138_WYG_008-24b>
斯皆三張之鬼法豈老子之懐乎自於上代¶爰至苻姚
皆呼衆僧以為道士至冦謙之始¶竊道士之號私易祭
酒之名曹簡姚書畧可¶詳究然法行經者無有人飜雖
入疑科未傷¶𢎞㫖摩訶迦葉釋迦弟子稟道闡猷詎希
方<md:KR6r0138_T_008-0141a>¶駕三張符籙詭託老言捃採譎詞以相扶¶助復引實
談證其虛説嗚呼可歎幸深察¶焉¶
問敬尋道家厥品有三一者老子無為二者¶神仙餌服
三者符籙禁厭就其章式大有精¶麤麤者厭人殺鬼精
<pb:KR6r0138_WYG_008-25a>
者練屍延壽更有青¶籙受須金帛王侯受之則延年益
祚庶人¶受之則輕健少疾君何不論唯貶鄙者¶答曰子
之所言何其陋矣唯王者興作非詐¶力所致必有靈命
以應天人至於符瑞不無¶階降上則河圖洛書次則龜
龍麟鳯此是帝¶皇之符籙也今大周馭宇膺厯受圖出
震為¶神電軒流景上宣衢室下闢靈臺列彼三光¶揺兹
二柄而徳侔終古動植效靈仁並二儀¶幽明薦祉故真
容表相不假尋於具茨澄照¶淵猷無惑求於象罔牢籠
<pb:KR6r0138_WYG_008-25b>
語黙彈壓名言¶超絶有無&KR0158;踰彼此芻狗萬機不可謂
之為¶有孝慈兆庶不可謂之為無四海一家不可¶謂之
為彼九州遼曠不可謂之為此故遊之¶者莫測其淺深
蹈之者未窮其厚薄加以三¶足九尾赤雀緑龜嘉瑞相
尋不時而至兹乃¶大道𢎞仁光盈四表慶靈總萃厚祚
無疆豈¶聖徳之清寧天朝之多士尚信鬼籙之談¶猶𫝊
巫覡之説者哉昔神賜號田若始求田¶之義民供趙雀
由初受爵之徵此皆委巷鄙¶言子從所不許也¶然皇帝
<pb:KR6r0138_WYG_008-26a>
之號尊極天人之義王者之名大盡霸¶功之業當受命
神宗廓風化於寰宇封禪山¶嶽報成功於天地不見鬼
言預經綸之始<md:KR6r0138_T_008-0141b>¶曽無詭説達致逺之宗徒訛惑生民敗
傷王¶教真俗擾動歸正無從唯孔子貴知命伯陽¶去奇
尚奚取鬼符望致其壽若言受之必益¶今佩符道士悉
可長年無籙生民並應短壽¶事既不徵何道之有¶
　　　明典真偽十(兩經實談為真/三洞誕謬為偽)¶
問老經五千最為淺畧上清三洞乃是幽深¶且靈寶尊
<pb:KR6r0138_WYG_008-26b>
經天文玉字超九流越百氏儒統¶道家豈及此乎¶答曰
老子道經樸素可崇莊生内篇宗師可領¶暨兹已外製
自凡情黄庭元陽採撮法華以¶道換佛改用尤拙靈寶
創自張陵吳赤烏之¶年始出上清肇自葛𤣥宋齊之間
乃行尋聖¶人設教本為招勸天文大字何所詮談始自¶
古文大小兩篆以例求之都不相似陽平鬼¶書於是乎
驗晉元康中鮑靖造三皇經被誅¶事在晉史後人諱之
改為三洞其名雖變厥¶體尚存猶明三皇以為宗極斯
<pb:KR6r0138_WYG_008-27a>
皆語出凡心¶寔知非教不關聖口豈是典經而張葛之
徒¶皆雜符禁化俗怪誕違爽無為哀哉吁何乃¶指蟲迹
欲比蒼文以毒乳而方甘露乎(依張魯蜀記凡¶有二十/四治而陽平一治最為)
(大者今道士上章及奏符厭皆稱陽平重其本故也/以上清為洞𤣥靈寳為洞真¶三皇為洞神故曰三皇)¶
問道經幽簡本接利人佛經顯博源拔鈍士¶窮理徵事
皎然可見¶答曰釋典汪汪幽顯並藴𤣥章浩浩廣畧俱¶
通大智度曰為利人畧説為解義故為利人¶廣説為誦
持故為鈍人畧説為誦持故為鈍¶人廣説為解義故如
<pb:KR6r0138_WYG_008-27b>
般若一座敷𤣥鷲嶽及其皆益乃數十周智<md:KR6r0138_T_008-0141c>¶典既然餘
經皆爾通言博在其鈍何誣之甚¶香城金簡龍宫玉牒
天上人間經典何量八¶音部袠其數無邊十二該之罄
無不盡可謂¶詩篇三百蔽者一言以此例之廣畧可見
詳¶其道經三十六部廣則定廣無畧可收即是¶鈍鈍何
利之有廣而可畧則非定廣畧而可¶廣則非定畧釋典
之深於是乎在¶
　　　教指通局十一(典康世治而不出生死為局/近比王化而逺期¶出世為通)¶
<pb:KR6r0138_WYG_008-28a>
問姬孔立教可以安上治民移風易俗老莊¶談𤣥可以
歸淳反素息尚無為為化足矣何¶假胡經又&KR0426;抽髮削
毁容易姓可以化彼强¶夷不可施之中夏其猶車可陸
運不可汎流¶船可水行不宜陸載佛經怪誕大而無徵
怖¶以地獄則使怯者寒心誘以天堂則令愚者¶虛企豎
説塵劫尚云不遥傍談沙界猶言未¶逺或説貧由慳至
富藉施來貴因恭恪賤興¶侮慢慈仁不殺則壽命延長
多殘掠漁獵則¶年算減夭尋討云云難相符允竊見好
<pb:KR6r0138_WYG_008-28b>
施不¶害貧而早終慳貪多殺富而長壽禪戒苦節¶嬰罹
疾患坑殘至廣封賞始隆信謂苦惱¶由惑而生爵禄因
殺而得其猶種角生葦母¶子乖張牛毛生蒲因果不𩔖
雖言業報無以¶愜心徒説將來何殊繫影未若陶甄禀
於自¶然森羅均於獨化忽焉自有怳爾而無吉凶¶任運
離合非我人死神滅其猶若罏膏明俱¶盡知何所至胡
勞步驟於空談之際馳騁於¶無驗之中¶答曰異哉子之
所陳何其鄙也果以拘纒窞<md:KR6r0138_T_008-0142a>¶井封守一方故耳孟子曰
<pb:KR6r0138_WYG_008-29a>
人之所知未若人¶之所不知信矣吾當告子古之明大
道者五¶變而形名可舉九變而賞罰可言所以方内¶階
漸猶未可頓者也至於鉤七順時禁四民¶之暴三驅之
禮顯王迹之仁可謂美矣未盡¶善也尋先生制作局云
寰宇天分十二野極¶流沙地列九州西窮黒水談遺過
去辨畧未¶來事盡一生未論三世豈聖達之不知信嘉¶
綵之未構釋迦發窮源之真唱演大哀之洪¶慈上極聖
人下及蜫蟻等行不殺仁人之至¶也若乃道包真俗義
<pb:KR6r0138_WYG_008-29b>
冠精靈移仁壽於菩提¶徙教義於權實使宗虛者悟空
空之㫖存有¶者進戒定之權於是慧光遐照莊王因覩
夜¶明靈液方津明帝以之神夢(春秋左傳曰魯莊公七/年嵗次甲午¶四月辛夘)
(夜恒星不見星隕如雨即周之莊王十年也莊王别𫝊/曰遂即易筮之云西域銅色人出也所¶以夜明非中夏)
(之災也案佛經如來四月八日入胎二月八日生亦二/月八日成道生及成佛皆放光明而云出世¶即成佛年)
(也周以十一月為正春秋四月即夏之二月也依天竺/用正與夏同杜預用晉厯算辛夘二月五日也安¶共董)
(奉忠用魯厯算即二月七日用前周厯算即二月八日/也又依什法師年紀及石柱銘並與春秋符同如來周)¶
(桓王五年嵗次乙丑生桓王二十三年嵗次癸未出家/莊王十年嵗在甲午成佛襄王十五年嵗在甲申而滅)
<pb:KR6r0138_WYG_008-30a>
(度至今¶一千/二百五年也)良謂遂通資感悟涉藉緣運值百齡¶齊均
萬劫於是秦景西使而摩騰東逝道陽¶皇漢之朝訓敷
永平之祀物無爝螢人斯草¶偃始知放華猶昏而文宣
未旭者也吾子初¶云其同而未識其異故知始之所同
者非同¶末之所異者非異何則修淳道者務在反俗¶俗
既可反道則可淳反俗之謨莫先剃落而¶削髮毁容事
存高素辭親革愛趣聖之方袪¶嗜欲於始心忘形骸於
終果何眷戀乎三<md:KR6r0138_T_008-0142b>¶界豈留連於六道泰伯文身㫁髪匪
<pb:KR6r0138_WYG_008-30b>
是西夷¶范蠡易姓改名寧非東夏近讓千乗論語稱¶其
至徳逺辭九宅寧羅氏族之拘故阿含經¶曰四姓出家
同一釋種莊子舟車之喻譬以¶古今猶禮有損益樂有
相沿吾子何為濫云¶國土唯聖化無方不以人天乖應
妙化無¶外豈以華戎阻情是以一音演唱萬品齊悟¶豈
以夷夏而為隔哉維摩經曰佛以一音演¶説法衆生隨
𩔖各得解夫纖介之惡歴劫不¶亡毫釐之善永為身用
但禍福相乗不無倚¶伏得失相襲輕重㝠𫝊福成則天
<pb:KR6r0138_WYG_008-31a>
堂自至罪¶積則地獄斯臻此乃必然之數無所容疑若¶
造善於幽得報於顯世謂陰徳人咸信矣造¶惡於顯得
報於幽斯理盡然寧不信也易曰¶積善必有餘慶積惡
必有餘殃而商臣肆惡¶乃獲長壽顔子庶幾而致早終
伯牛含沖和¶而納疾盜跖抱兇悖而輕强斯皆善惡無
徵¶生兹&KR0224;惑若無釋教則此塗永躓矣¶經曰業有三報
一者現報二者生報三者後¶報現報者善惡始於此身
苦樂即此身受生¶報者次身便受後報者或二生或三
<pb:KR6r0138_WYG_008-31b>
生百千¶萬生然後乃受受之無主必由於心心無定¶司
必感於事縁有强弱故報有遲&KR0297;故經曰¶譬如負債强
者先牽此因果之賞罰三報之¶𢎞趣自非通才達識罕
得其門世或有積善¶而得殃或有兇邪而致慶此皆現
業未熟而¶前報已應故曰禎祥遇禍妖孽享福疑似之¶
嫌於是乎在斯則顔子短壽運鍾在昔今之¶積徳利在
方將盜跖長年酬於往善今之<md:KR6r0138_T_008-0142c>¶肆惡衰在未來注曰楚
穆王字商臣楚成王¶之太子世有殺父之愆諡之為穆
<pb:KR6r0138_WYG_008-32a>
名實之差¶起於此矣此皆生後一報非現報也故經¶曰
雜業故雜受如歌利王之刖羼提現被霹¶&KR0748;末利夫人
供養須菩提見為王后若斯¶之流皆現報也子云多殘
為富貴之因持戒¶為患疾之本經有成通可得而言矣
或有惡¶緣發善業多殺而致爵或有善緣發惡業多¶禪
戒而獲病病從惡業而招豈修善而得貴¶從善業而興
非坑殘所感故論曰是緣不定¶非受不定受定者言因
不可變也其猶種稻¶得稻必不生麥麥雖不生不可陸
<pb:KR6r0138_WYG_008-32b>
種地為緣¶也稻即因矣然因果浩博諒難詳究依經¶誠
言畧標二種一者生業二者受業俱行十¶善同得人身
生業也貧富貴賤聰鈍短長受¶業也故施獲大富慳致
貧窮忍得端正瞋¶招醜陋相當因果也唯業報理微通
人尚昧¶思不能及邪見是興或説人死神滅更無來¶生
(斷見/也)或云聚散莫窮心神無間(常見/也)或言吉¶凶苦樂皆
天所為(他因/外道)或計諸法自然不由因¶得(無因/外道)果以禍福
之數交謝於六府苦樂之¶報迭代而行遂使遇之者非
<pb:KR6r0138_WYG_008-33a>
其所對乃謂¶名教之書無宗於上善惡報應無徵於下
若¶能覽三報以觀窮通之分則尼父不答仲由¶㫁可知
矣是故文子稱黄帝之言曰形有縻¶而神不化以不化
乗其變無窮又嬴博之¶葬曰骨肉歸乎地而神氣無不
之釋典曰¶識神無形假乗四蛇形無常主神無常家斯¶
皆神馳六道之明證形盡一生之朗説未能<md:KR6r0138_T_008-0143a>¶信經希詳
軒昊因兹而觀佛經所以越六典¶絶九流者豈不以疎
神達要陶鑄靈府窮源¶盡化水鏡無垠者矣¶
<pb:KR6r0138_WYG_008-33b>
　　　依法除疑十二(法有常楷人無定則若/能依法則衆疑自除¶也)
於是童子愀然而怒曰僕聞釋典沖深非名¶教所議𤣥
風悠邈豈器象所該故染漬風¶流者脱形梏於始心研
窮理味者蕩心塵於¶終慮抗志與夷皓齊蹤潔已與嚴
鄭等跡忽¶榮譽去嗜欲然釋訓稍陵競為奢侈上減父¶
母之資下損妻孥之分齋㑹盡肴膳之甘塔¶寺極莊嚴
之美罄私家之年儲費軍國之資¶實然諸沙門秀異者
寡受兹重惠未能報¶徳或墾植田圃與農夫等流或估
<pb:KR6r0138_WYG_008-34a>
貨求財與¶商民爭利或交託貴勝以自矜豪或占算吉¶
凶徇於名譽遂使澄源漸濁流浪轉渾僕所¶以致怪良
在於斯覬欲清心佛法鑽仰餘風¶覩此悵然洗心無託
先生憮然而笑曰余聞¶鱗介之物不達臯壤之事毛羽
之族豈識流¶浪之形𩔖異區分固其宜耳惟十性淵博
含¶生等有二諦該深物我斯貫辨有也則九道¶森然談
空也則萬像斯寂故般若曰色即薩¶婆若薩婆若即色
然色是無知之頑質薩婆¶若諸佛之靈照論有居然無
<pb:KR6r0138_WYG_008-34b>
别言無一而莫¶異極矣哉極矣哉老氏之虛無乃有外
而張¶義釋師之法性乃即色而遊𤣥遊𤣥不礙於¶器象
何緣假之可除即色而㝠乎法性則境¶智而俱寂般若
曰不壊假名而説諸法實相¶維摩曰但除其病而不除
法信哉此道孰可¶逮乎故能拯溺俗於沈流拔幽根於
重劫逺<md:KR6r0138_T_008-0143b>¶開三乗之津廣闢天人之路夫大士建行以¶檀
度為先標牓宗極以塔寺為首施而有報¶匪成虛費惠
而有徳豈曰空為且精微稍薄¶華侈漸興失在物懐何
<pb:KR6r0138_WYG_008-35a>
關聖慮故崇軒玉璽¶非堯舜之心翠居麗食豈釋迦之
意今大周¶馭宇淳風遐被震道綱於六合布徳網於¶八
荒川無扣浪之夫谷無含歎之士四民¶咸安其業百官
各盡其分嘉糓秀於中田¶倉庫積而成朽方將擊壤以
頌太平鼓腹而¶觀盛化吾子何拘妄慮窮竭古人歎曰
才之¶為難信矣孔門三千並海内翹秀簡充四科¶數不
盈十其中伯牛惡疾回也六極商也¶慳恡賜也貨殖求
也聚斂由也兇頑而舉¶世推戴為人倫之宗欽尚高軌
<pb:KR6r0138_WYG_008-35b>
為縉紳之¶表百代慕其遺風千載仰其景行至於沙¶門
苦相駁節蓋髮膚徽嗣世人之所重而沙¶門遺之如脱
屣名位財色有情之所滯而沙¶門視之如秕穅斯乃忍
人所不能忍去人所¶不能去可謂超世之津梁𢎞道之
勝趣也録¶其脱俗之誠足消四事採其高尚之迹可報¶
四恩況優於此者乎夫崑山多玉尚有礫沙¶浮水豐金
寧無土石沙門之中禪禁寔多不¶無五三缺於戒律正
可以道廢人不應以人¶廢道子何覩此遂替釋教故經
<pb:KR6r0138_WYG_008-36a>
曰依法不依¶人依智不依識不可見紂跖之蹤而忽堯
孔¶之軌覽調達之迹而忘妙徳之風今當為子¶撮言其
致三乗俱出生死而幽駕大有淺深¶九流咸明宇内沖
賾寧無總别儒經曰夫孝¶徳之本教之所由生也既云
徳本道高仁義<md:KR6r0138_T_008-0143c>¶之迹教之由生墳典因之以𢎞然則同
歸而¶殊塗一致而百慮孝慈為總子何惑焉儒¶之為統
子何疑焉於是童子莞然而悦曰¶夫柏梁之構興乃知
&KR0523;茨之仄陋仰日月之¶彌高何丘陵之可窄覩真筌之
<pb:KR6r0138_WYG_008-36b>
遼廓覺世¶訓之為近尋二經之實談悟三張之詭妄佛¶
生西域形儀罔覿教流東土得聽餘音然神¶蹤曠逺理
乖稱謂因果寂遼信絶名言今以¶淺懷得開高論銷疑
散滯渙若春冰始知釋¶典茫茫該羅二諦儒宗硌硌總
括九流信¶侅常談無得而稱者矣僕誠不敏謹承嘉¶誨¶
　
　
　廣𢎞明集卷八
