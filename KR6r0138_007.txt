# -*- mode: mandoku-view -*-
#+TITLE: 廣弘明集
#+DATE: 2015-08-30 22:28:47
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0138_T_005-0121b>
#+PROPERTY: JUAN 7
¶
¶¶<pb:KR6r0138_WYG_007-1a>
欽定四庫全書
　廣𢎞明集卷七¶¶
　　　　　　　　　　　　唐　釋道宣　撰¶¶
荀濟潁¶¶¶川人後居江左博涉衆書志¶調矯俗初與梁武
帝布衣相知及帝登位仕¶不及之濟負氣曰㑹盾鼻上
磨墨作檄耳¶帝深不平之梁州刺史隂子春左遷濟作
大¶詩贈之文𫝊時俗或稱于帝者帝曰箇人雖¶有才亂
俗好反不可用濟以不得志常懐悒¶怏二十餘載見帝
<pb:KR6r0138_WYG_007-1b>
信重釋門寺像崇盛便于¶時上書論佛教貪淫奢侈妖
妄又譏造同泰¶寺營費太甚必為災患其表畧以三墳
五典¶帝皇之稱首四維六紀終古之規模及漢武¶祀金
人莽新以建國桓靈祀浮圖閹豎以¶控權三國由兹鼎
峙五胡仍其薦食衣冠¶奔於江東戎教興於中壤使父
子之親隔君¶臣之義乖夫婦之和曠朋友之信絶海内
殽¶亂三百年矣濟所控詞述於僻者至於貞槩¶絶俗固
莫敘之斯偏黨也述金人之初降致¶莽新之簒等並妄
<pb:KR6r0138_WYG_007-2a>
擬也至如周斬紂首豈見¶佛經秦坑儒士非關釋化禮
崩樂壊未覩浮<md:KR6r0138_T_007-0129a>¶圖戰國無主何關佛偽乃云綱紀之亂
何能¶亂之夫婦父子何人不是但妄言耳不足述¶之然
濟極言罔僧深訾佛者統知上書必不¶㑹㫖亦知不能
排除佛法直是恨帝不拔於¶微流無榮官於朝廷也所
以鄙詞罵僧深文¶毁佛其實寄意罵於上帝也後之醜
詞並擬¶斯矣¶濟表云稽古之詔未聞崇邪之命重沓嵗
時¶禘祫未嘗親享竹脯麫牲欺誣宗廟違黄屋¶之尊就
<pb:KR6r0138_WYG_007-2b>
蒼頭之役朝夕敬妖怪之厲鬼曲躬¶供貪淫之賊秃躭
信邪僧諂祭淫祀恐非聰¶明正直而可以福祐陛下者
也濟吐斯言故¶動怒也梁祖享祀於晦朔四時交易於
温凊¶流涕動於臣下興言賦於孝思故景陽臺至¶敬殿
咸陳文祖獻后之奠何得言未嘗親¶享故反前事肆情
罵之竹脯麫牲用替犧¶粟蘋藻礿祭豈唯有梁之時屈
尊就卑乃¶萬代之希有遺若脱屣豈百王之虛構哉自¶
非行總八恒位隣上忍安能行慈絶欲於盛¶年長齋竭
<pb:KR6r0138_WYG_007-3a>
誠於終事哉¶又曰臣請言得失推校是非案釋氏源流
本¶中國所斥投之荒裔以御魑魅者也乃至舜¶時竄檮
杌於三峗左𫝊允(音/捐)姓之姦居于𤓰¶州是也杜預以允
姓隂戎之别祖與三苗俱¶放於三峗漢書西域𫝊塞種
本允姓之戎¶世居燉煌為月氏迫逐遂住蔥嶺南奔¶又
謂懸度賢豆身毒天毒仍訛轉以塞種為¶釋種其實一
也允姓與三苗比居教跡和洽¶其釋種不行忠孝仁義
貪詐甚者號之為佛<md:KR6r0138_T_007-0129b>¶佛者戾也或名為勃勃者亂也而
<pb:KR6r0138_WYG_007-3b>
陛下以中¶華之盛胄方尊姚石羌胡之軌躅竊不取一¶
也案允姓之居燉煌西戎也懸度賢豆等南¶梵也西戎
即叙禹貢所𫝊懸度已下荀濟加¶謗不讀一史奚以定
之尋夫懸度乃北天之¶險地乗索而度也賢豆天竺仁
風所行四時¶和於玉燭土絶流霜七衆照於金鏡神機
猛¶利人𫝊天語字出天文終古至今無相簒奪¶斯是地
心號中國也人行忠孝何謂無之濟¶之所言同田龍罪
三皇非五帝者詎可聞¶哉¶又按釋迦出戎剖脇而誕摩
<pb:KR6r0138_WYG_007-4a>
邪遂殂事符梟¶獍年長爭立内不自安背父叛君逆節
彌¶甚達多投石難陀引弓變革常道自餓形骸¶安能濟
物聚合兇徒易衣削髪設言虛誕不¶足承稟九十六道
此道最貪叶彼淫愚衆多¶崇信至如瑠璃誅釋瞿曇路
左視之在生親¶尚不存既殁疎何能救斯即不行忠孝
若天¶下習之陛下則無以自處不取者二也尋經¶剖腋
而誕義出前經以壊天師功徳大故¶非諸人供可以奉
之又知母人命將欲終故¶生七日已上報天中然則脇
<pb:KR6r0138_WYG_007-4b>
誕背剖此亦有¶之不同梟獍如何濫委引弓投石事出
權¶行叛君逆節一何誣謗自餓以化外道變俗¶以靜貪
門而云諸道佛道最貪全成毁訾誅¶國而不䕶國示業
難亡羣典廣之理路蕪¶没濟巧於全㑹補貼成文斯曰
有才不妨¶無狀¶濟又云今僧尼不耕不偶俱㫁生育傲
君陵<md:KR6r0138_T_007-0129c>¶親違禮損化一不經也觀濟此指専擬帝¶躬深知
僧尼絶欲用則超生斯義可從固所¶不逆然不偶㫁育
斥帝行之無容顯論寄僧¶罵上也又云凡在生靈夫婦
<pb:KR6r0138_WYG_007-5a>
配合産育男女¶彼法反之多營泥木專求布施寧非巨
戾¶二不經也濟之不經斯事顯也彼法不淫佛¶從何有
泥木布施舉事見譏然佛之非人乃¶為天種蕃乃戎𩔖
本異梵鄉猶言神州號為¶漢地今檢漢者止可方于梁
漢雖曰初封帝¶都在於京洛自餘吳楚未曰中華陸渾
觀戎¶又戎變夏矣唯佛一法教絶色心蕃梵二種¶生生
常習¶濟云姦人矯詐自稱大覺而比丘徒黨行婬¶殺子
僧尼悉然害螻蟻而起浮圖費財力而¶角堂宇若牟尼
<pb:KR6r0138_WYG_007-5b>
能照而故縱婬殺便是詐稱¶慈悲徒能照而不能救又
是大覺於羣生無¶益而天下不覺三不經也斯又巨謗
之大怪¶通人達士豈其言哉猥曲醜事豈照此矣然¶大
盜取國天下之罪人行婬殺子自是佛法¶之賊濁現則
擯於四國來報則沈於三途¶而謂僧尼悉然加誣之大
甚也又云大覺無慈又云於¶生無益斯並以愚量智以
聖齊凡抗大覺之¶成化失淳人之𢎞善可謂螗蜋有拒
輪之勇¶井蛙滯坎井之心哉¶濟云胡法慳貪唯財是與
<pb:KR6r0138_WYG_007-6a>
直是行三毒而¶害萬方未見修六度而隆三寶四不經
也且¶財食厚生貪夫之所没積而能散廉士之恒¶情六
度擅捨為初唯佛宗而立位三寶佛為¶教主及正覺之
流慈無佛法安知六度之功<md:KR6r0138_T_007-0130a>¶絶慈風豈識三寶為正化
濟以不得其志沒¶齒陷之但増貪競以咎人未顯厭身
以祛滯¶俗中恒士尚不虛言濟寔鄙夫輕馳才筆獨¶不
聞顧雍拜萬戸封家人不知葛亮受三都¶賞庫無尺絹
謝安平百萬賊愀然改容能仁¶捨四有帝遺如涕唾斯
<pb:KR6r0138_WYG_007-6b>
實録也況復捨身受¶身觀三界如牢獄唯財唯食誠八
微之毒¶蛇衣鉢自隨若鳥之遊空府去留無滯𩔖¶鳬之
泛長川此等之徒名沙門也故經云僧¶無犯戒不清淨
者若反於此不名為僧豈得¶以賊臣虐主等稷偰與唐
虞稊莠荆棘比嘉¶苗及美木夫立言設諫清濁兩分全
誷以昏¶兇都奄諸髦彦理不可也于時有梁之為¶政也
仁育為初帝則絶欲蔬食僧則詞林¶義窟冒行蠅㸃足
可投畀豺虎矣通人為¶論理則統之去瑕掩過士之恒
<pb:KR6r0138_WYG_007-7a>
務故魯之儒¶行唯孔一人濫吹竊服時唯傾國僧之真
偽¶權實難分唯佛得知餘存視聽故濟不達無¶足煩論
恨其早被火灰面陳豈不知返¶濟云佛家遺教不耕墾
田不貯財穀乞食¶納衣頭陀為務今則不然數十萬衆
無心蘭¶若從教不耕者衆天下有饑乏之憂遺教¶設法
不行何須此法進退未為盡理五不經¶也然濟知有遺
教則知有蘭若之徒未知教¶有張弛豈委三寶基業但
佛徳宏大天供¶尚自下臨僧田福廣神壤義當上涌教
<pb:KR6r0138_WYG_007-7b>
有開¶合隨根制宜不可局以糧粒用道以通利物¶故經
云若我弟子如法修行如來白毫相中¶無量功徳百千
萬分取一分供我弟子受用<md:KR6r0138_T_007-0130b>¶無盡故知為道出家為道
興供為道而受¶為道𢎞福道本虛通非俗籌議故受四
事還¶宗佛徳經云如法受施千金納之必乖佛化¶杯水
不許何得妄言惟貪財食又經云住我¶施受入闇無見
反此而行如空無盡者是也¶是知心外無境見境是心
故使供施隨心積¶散非外經云六度在心不在事斯正
<pb:KR6r0138_WYG_007-8a>
言也引¶證可知¶濟云涅槃發問世尊滅後經教若為得
與¶波旬經別觀此發問則瞿曇存日門徒不能¶分辨真
偽況中華避役姦詐之侣焉不迷惑¶者尋濟此言全非
有識文明滅度魔佛難分¶豈述佛世門人不識經中三
種四依考定魔¶佛邪正非濟所知彼亦不述又云中華
避役¶姦侣焉不迷惑者斯是讜言誠非所解非避¶役者
堪能辨之爾何不論掩善揚惡專為務¶也涅槃經云避
役出家無心志道我當罷令¶還俗為王策使斯正言也
<pb:KR6r0138_WYG_007-8b>
如何不録以上之¶濟又云涅槃闍王害父耆婆敘狀佛
以理¶除令其迷解俗唯事結惑網逾深故以隂界¶入中
求父不得本唯妄想謂父實人横生圖¶害取其重位若
先達解知父本空何心起¶逆國亦非有由佛開化達悟
妄心退悔慙¶謝獲無根信濟不達此以事徵理斥天子
注¶經譏臣下逆亂謂佛説無父無父須除執迹¶毁教不
足怪其愚闇也餘有瑣碎似像之事¶比擬繁論固同此
例又引張融范縝三破之¶論前集備詳有抗融縝之詞
<pb:KR6r0138_WYG_007-9a>
見於後述乃¶云融縝立論無能破之是虛言也<md:KR6r0138_T_007-0130c>¶濟云自
古帝師諸侯賓友千載一逢猶如旦¶暮賢明希世宇宙
獨立今乃削髮千羣不臣¶萬衆稱為帝師未之可也姚
石玉食三千佛¶寺瓊宫八百供敬厚矣終獲苗𦙍屠滅
宋¶齊已降莫懲前失餘有罵僧醜詞足可掩耳¶畢寄詛
帝之語同莊蒙之寓言焉又曰僧出¶寒微規免租役無
期詣道志在貪淫竊盜華¶典傾奪朝權凡有十等一曰
營繕廣廈僭¶擬皇居也二曰興建大室莊飾胡像僭比
<pb:KR6r0138_WYG_007-9b>
明¶堂宗祀也三曰廣譯妖言勸行流布轢¶帝王之詔敕
也四曰交納泉布賣天堂五¶福之虛果奪大君之徳賞
也五曰豫徵收贖¶免地獄云極之謬殃奪人主之刑罰
也六曰¶自稱三寶假託四依坐傲君王此取威之術¶也
七曰多建寺像廣度僧尼此定霸之基也¶八曰三長六
紀四大法集此别行正朔密行¶徵發也九曰設樂以誘
愚小俳優以招逺㑹¶陳佛土安樂斥王化危苦此變俗
移風徵租¶税也十曰法席聚㑹邪謀變通稱意贈金毁¶
<pb:KR6r0138_WYG_007-10a>
破遭謗此吕尚之六韜秘策也凡此十事不¶容有一萌
兆微露即合誅夷今乃恣意流行¶排我王化方又擊鴻
鐘於高臺期闕庭之箭¶漏挂旛蓋於長刹放充庭之鹵
簿徵玉食¶以齋㑹雜王公之享燕唱高越之贊唄象食¶
舉之登歌歎功徳則比陳詞之祝史受儭施¶則等束帛
之等差設威儀則效旌旂之文物¶凡諸舉措竊擬朝儀
云云陛下方更傾儲供¶寺萬乗擬附庸之儀肅拜僧尼
三事執陪臣¶之禮寵既隆矣侮亦劇矣臣不取者四也<md:KR6r0138_T_007-0131a>¶
<pb:KR6r0138_WYG_007-10b>
觀濟所列十條罔歸一偽牽引構合増動帝¶心素達帝
之機神深銜帝之不齒無可以¶通蓄憤假謗以暢面譏
言雖若臣意寔輕侮¶何者上列僧偽無惡不揚言帝重
之明帝無¶識斯則獨夫闇主不言自形飾詞覆詐迹昌¶
露形矣故曰知人唯難人實難知知其難者¶千載惟一
梁祖深知濟情無堪莅政故曰有¶才而好反豈徒言哉
然後所上之事皆¶則濟之才辯相去懸矣故呈拙矣¶濟
云陛下以因果有必定之期報應無遷延¶之業故崇重
<pb:KR6r0138_WYG_007-11a>
像法供施彌隆勞民伐木燒掘¶螻蟻損傷和氣豈顧大
覺之慈悲乎胡鬼堪¶能致福可廢儒道釋秃足能除禍
屏絶干戈¶今乃重關以備不虞擊柝以爭空地殺螻蟻¶
而營功徳既乖釋典崇妖邪而行諂祭又虧¶名教五尺
牧豎猶知不疑四海之尊義無二¶三其徳臣為陛下不
取五也¶詳濟以事徵理今則以理通事夫因果報應¶事
同影響若不信因前果後則不謂形動影¶隨物理顯然
如何致惑伐木掘地天常之舊¶規造寺興供人倫之厚
<pb:KR6r0138_WYG_007-11b>
敬勞民損蟻何帝無¶之是以福不自資四俗不辭勞役
罪不及他¶百蟲死而非罪謂正法為妖書以潔齋為諂¶
祭斯並幽明之所切齒賢聖之所哀矜然濟¶不知嶽瀆
大神奉佛而祈福賜天地靈聖拜¶首而請𤣥章故能峙
立宇宙之中獲四無畏¶獨居空有之界具四辯才非濟
所知或知而¶故謗以動帝情也¶濟曰秦政受誑於三山
漢徹見欺於五利<md:KR6r0138_T_007-0131b>¶信順妖訛一至於此不察情偽豈懲
前失又¶引五事明宋齊兩代重佛敬僧國移廟改者¶但
<pb:KR6r0138_WYG_007-12a>
是佛妖僧偽姦詐為心墮胎殺子昏婬亂¶道故使宋齊
磨滅今宋齊¶寺像見在陛下承事則宋齊之變不言而
顯¶矣今僧尼坐夏不殺螻蟻者愛含生之命也¶而傲君
父妄仁於蜫蟲也墮胎殺子反養¶於蚊䖟也夫易者君
臣夫婦父子三綱六紀¶也今釋氏君不君乃至子不子
綱紀紊亂矣¶濟引宋齊信佛而早亡斯欺帝也何獨毁
佛¶亦毁神祇夫運業廢興天之常數禪讓放誅¶有國變
通前王自享於萬年後帝無宜而取¶位此乃交謝之恒
<pb:KR6r0138_WYG_007-12b>
理生滅之大期何得執一¶代之常存而迷百王之革運
都不可也齊宋¶諸帝所以重佛敬僧者知帝位之有由
故銜¶恩而酬厚徳也又知帝位之無保故行因而¶仰長
果也昔因既短不可延以萬年故有梁¶之受禪也今因
未就不可即因而成果故受¶報於未來也是則業運相
循四序無失如何¶輕佛無報應乎若輕無報應則郊廟
諸神昊¶天圓丘地祇方澤山川望祑一切須除豈獨¶佛
僧濫受誣罔乃云墮胎殺子今存好仇¶爾亦好仇何為
<pb:KR6r0138_WYG_007-13a>
干政自不見也¶書奏梁武大怒集朝士將加顯戮濟密
逃於¶魏欲匡靜帝事露為齊文襄燒殺之年八十¶餘矣
濟所行非理妄逞才術干政冒榮圓¶智自滅古云不在
其位不謀其政濟布衣之¶人而謀廟堂之事濫矣佛行
仁化無損王臣¶守戒潔心除邪滅惑此佛教也故三學
八正<md:KR6r0138_T_007-0131c>¶以道出家六度四𢎞用開士俗其中通局適¶化隨
緣悟達為宗餘非佛意而濟不談正行¶之士專述亂業
之夫以偽排真以邪陵正¶以寡伐衆以僻亂全禍不謀
<pb:KR6r0138_WYG_007-13b>
身密陳無上之¶典餘殃不盡終被焚身之酬深可悲矣¶
齊章仇子陁者魏郡人齊武平中為儒林¶學士于時崇
重佛法造制窮極凡厥良沃悉¶為僧有傾竭府藏充佛
福田俗士不及子陁¶微官固非所幸乃上疏陳曰帝王
上事昊天¶下字黎庶君臣夫婦綱紀有本自魏晉已來¶
日尋干戈背君叛父不妻不夫而姦蕩奢侈¶控御威福
坐受加敬輕欺士俗妃主晝入僧¶房子弟夜宿尼室又
云臣不惶不恐不避鼎¶鑊輒沐浴輿櫬奉表以聞有十
<pb:KR6r0138_WYG_007-14a>
餘紙書奏帝¶震怒欲殺之高那肱曰此漢覔名欲得死
陛¶下若斫伊頭落漢術内可長禁令自死徒¶之經二年
周武平齊出之隋初猶存不測其¶終今讀子陁表奏惟
述僧之妖淫蓄積財事¶更無别致吐言繁重隨事廣張
無識者謂上¶事極多通贍者止唯二轍謂財色也大同
荀¶濟之言才理雲泥不及于時魏齊兩代名僧¶若林舉
十統以綰之立昭𤣥以司之清衆暐¶如不可陷溺子陁
家素貧煎投庇莫從形骸¶所資唯衣與食困此終窶長
<pb:KR6r0138_WYG_007-14b>
弊饑寒嫉僧厚¶施致陳抗表終被抑退不遂其心可謂
澹¶漢博士詞費而無鎔檢傅奕又加粉墨言轉¶浮碎為
下愚者所笑何況上達者哉¶
周衞元嵩本河東人逺祖從宦遂家于¶蜀梁末為僧佯
狂浪宕周氏平蜀因爾入<md:KR6r0138_T_007-0132a>¶關天和二年上書畧云唐虞
無佛圖而國安齊梁有寺舍而祚失者未合道也但利
民益國則㑹佛心耳夫佛心者大慈為本安樂含生終
不苦役黎民䖍恭泥木損傷有識䕃益無情今大周啓
<pb:KR6r0138_WYG_007-15a>
運逺慕唐虞之化無浮圖以治國而國得安齊梁之時
有寺舍以化民而民不立者未合道也若言民壊不由
寺舍國治豈在浮圖但教民心合道耳民合道則國安
道滋民則治立是以齊梁竟像法而起九級連雲唐虞
憂庶人而累土堦接地然齊梁非無功於寺舍而祚不
延唐虞豈有業於浮圖而治得久而大周啓運繼厯膺
圖總六合在一心齊日月而雙照養四生如厚地覆萬
姓同𤣥¶¶¶¶¶¶天實三皇之中¶興嗟兆民之始遇成五帝之新
<pb:KR6r0138_WYG_007-15b>
立慶黎庶之¶逢時豈不慕唐虞之勝風遺齊梁之末法
嵩¶請造平延大寺容貯四海萬姓不勸立曲見¶伽藍偏
安二乗五部夫平延寺者無選道俗¶罔擇親疎以城隍
為寺¶塔即周主是如來用郭邑作僧坊和夫妻為¶聖衆¶
推令徳作三綱遵耆老為上座選仁智充執¶事求勇畧
作法師行十善以伏未寧示無貪¶以㫁偷劫是則六合
無怨紂¶之聲八荒有歌周之詠飛沈安其巢穴水陸¶任
其長生云云嵩此上言有所因也曽讀智¶論見天王佛
<pb:KR6r0138_WYG_007-16a>
之政令也故立平延然述佛大¶慈含生安樂斯得理也
事則不爾夫妻乃和¶未能絶欲城隍充寺非是聖基故
不可也<md:KR6r0138_T_007-0132b>¶即色為空非正智莫曉即凡為聖豈凡下能¶通
故須兩諦雙行二輪齊運以道通俗出要¶可期¶嵩云不
勸立曲見伽藍者以損傷人畜故也¶若作則乖諸佛大
慈昔育王造塔一日而役¶萬神今造浮圖累年而損財
命況復和土作¶泥甎瓦成日為草蟲而作火劫助螻蟻
而起¶天災仰度仁慈未應垂許斯誠戒也故比¶丘造房
<pb:KR6r0138_WYG_007-16b>
先除妨難有損命者必不得為重物¶起慈即為仁塔理
極正矣事罕行之¶又云請有徳貧人免丁輸課無行富
僧輸課¶免丁輸課免丁則諸僧必望停課爭㫁¶慳貪貧
人免丁衆人必望免丁競修忠孝¶此則興佛法而安國
家實非滅三寶而危百¶姓也有十五條總是事意勸行
平等非滅佛¶法¶勸不平等是滅佛法勸行大乗勸念貧¶
窮勸捨慳貪勸人發露勸益國民勸¶獠為民勸人和合
勸恩愛㑹勸立市利¶勸行敬養勸寺無軍人勸立無貪
<pb:KR6r0138_WYG_007-17a>
三藏¶勸少立三藏勸僧訓僧勸敬大乗戒¶上列事條反
則滅法順則興道并陳表狀¶及佛道二論立主客論小
大嵩以理通我不¶事二家唯事周祖以二家空立其言
而周帝¶親行其事故我事帝不事佛道立詞煩廣三¶十
餘紙大畧以慈救為先彈僧奢泰不崇法¶度無言毁佛
有叶真道也故唐吏部唐臨㝠¶報記云云¶
劉慧琳秦郡人出家住揚都冶城寺<md:KR6r0138_T_007-0132c>¶有才學為宋廬陵
王所知著均聖論(一云白/黑論)¶其論難窮通後法義篇備之
<pb:KR6r0138_WYG_007-17b>
矣大較云但知¶六度與五教並行信順與慈悲齊立殊
塗同¶歸不得守其發足之轍也¶
范縝南郡人少孤貧學於沛國劉瓛而¶卓越不羣在門
下積年芒屩布衣徒行而危¶言高論盛稱無佛有於自
然其詞亦備後法¶義篇沈休文難之故不繁載¶
顧歡吳郡人以佛道二教互相非毁¶歡著夷夏論以統
之畧云在佛曰實相在道¶曰𤣥牝道之大象即佛之法
身佛則在夷¶故為夷言道既在華故為華語獨立不改
<pb:KR6r0138_WYG_007-18a>
絶¶學無憂曠劫諸聖共遵斯一老釋未始分迷¶者分未
合億善遍修修遍成聖雖十號千¶稱終不能盡然其文
中抑佛而揚道斯門人¶也不足評之又張融門律意亦
同歡前集已¶詳後更畧引亦備法義篇且佛則金姿丈
六¶道則白首同凡佛則捨王位道則臣王者佛¶化無國
不有道則不出神州佛則塔遍閻浮¶道則家居槐里全
不同也何得輒引以擬倫¶乎¶
邢子才河間人仕魏著作郎遷中¶書黄門郎以為婦人
<pb:KR6r0138_WYG_007-18b>
不可保謂元景曰卿¶何必姓王元景變色子才曰我亦
何必姓邢¶能保五世&KR0088;然佛是西域聖人尋已㝠滅使¶
神更生安能勞苦今世邢子才為後身張阿¶得&KR0088;亦有
難解如法義篇自尋之¶
涼高道讓者涼書述云釋氏之化聞¶其風而悦之義生
天地之外詞出耳目之表<md:KR6r0138_T_007-0133a>¶斯奬教之洪致九流之一家
而好之既深則¶其術亦高而圖寺極壯窮海陸之財造
者弗¶悋金碧殫生民之力豈大覺之意乎然至敬¶無文
<pb:KR6r0138_WYG_007-19a>
至神不飾未能盡天下之牲故祭天以¶繭栗未能極天
下之文故藉神以稾秸茍有¶其誠則蘋藻侔於百品明
徳匪馨則烹牛下¶於礿祭而況鷲山之術彼岸之奇而
可以虛¶求乎乃有浮遊都鄙避苦逃劇原其誠心百¶裁
一焉既朱紫一亂城社狐鼠&KR0126;大法之精¶華損農&KR0094;之
要務執契者不以為患當衡者¶不以為言有國者宜鑒
而節之此則讓為䕶¶法之純臣矣奕又何為裁之可謂
高識之人¶而載于高識之𫝊者可也¶
<pb:KR6r0138_WYG_007-19b>
齊李公緒趙郡人通經史善隂陽見¶有喪之家憂齋供
福利便曰佛教者脱畧父¶母遺蔑帝王捐六親捨禮義
赭衣髠剔自比¶刑餘妄説眩惑唯利是親隂陽名墨雖
紕¶繆奇察而四時節用有取至如兹術則傷化¶託幽滋
為鬼道惜哉舉國皆迷彼衆我寡悲¶哉吾之死也福事
一切罷之棄華即戎有識¶不許弟槩字季節屬文讀佛
經脚指夾之斯¶北邊士俗自保專執之大魁者惜哉生
為徒¶生無上善以資神死為徒死有下惡以沈報¶㝠㝠
<pb:KR6r0138_WYG_007-20a>
隨業反本何期來際莫知現在焉識與¶夫羣畜愚叟奚
以異哉¶
隋盧思道范陽人仕齊黄門郎¶周武平齊詣京師作西
征記畧云姚興好佛¶法羅什譯經論佛圖遍海内士女
為僧尼者¶十六七糜費公私嵗以鉅萬帝獨運逺畧罷<md:KR6r0138_T_007-0133b>¶
之强國富民之上策也又作周齊興亡論畧¶云周祖始
位大冢宰宇文䕶太祖之猶子也¶負圖作宰親受顧命
周祖高居深視一朝折¶首凡厥黨與咸見夷戮乃棄奢
<pb:KR6r0138_WYG_007-20b>
淫布公道屏¶重内躬大布始自六宫被於九服以為釋
化¶立教本貴清靜近世已來糜費財力遂下¶詔削除之
亦前王之所未得也思道為論糺¶其糜費罷之則謂强
國富民之策斯一代之¶小識未逺大之𢎞畧也夫佛法
之行化也¶要在清神減惑也彼費財崇福者知身命財¶
終歸散滅徒為保愛此厚生守財之奴也故¶俗云多藏
厚亡積而能散石崇以財色而受¶誅殷辛亦同之而早
戮自古咸爾溢於見聞¶而不能止者乃貪惑使之然也¶
<pb:KR6r0138_WYG_007-21a>
昔漢武壽陵秦皇終隴財寶充牣畢被侵開¶何若捨貪
積而興上福以崇敬仰之至割形¶骸而從道化以襲全
正之極者可也不然藏¶積空勞自他形神校計晨夕無
暇身死名滅¶卒從他手今昔如此習俗相仍畧舉近代
齊¶代之行福也寺塔崇盛僧衆雜聚不能節之¶以道縱
其淆亂斬斛律明月虛聽讖詞周軍¶聞便解甲齊后斯
暗主也權守國資不能周¶給宇文既破帑藏充盈不解
身用銜紲而詣¶軍門財寶並為周有周祖既廢二教自
<pb:KR6r0138_WYG_007-21b>
以為¶萬代之上策也西平東討無往不剋以為滅¶法之
妙畧也固天宥之統牧齊餘泉貨鳩¶拾素是貧國縑纊
全希一旦獲之填胷滿目¶連手運帛接軫長途斯為大
盜之滅國乃以¶為興師之盛業也生滅得失曽不籌之
惟擬<md:KR6r0138_T_007-0133c>¶目前快意莫慮於後我既破他他亦破我自¶古恒
爾無得不思周祖謂以萬代常存與天¶地而齊壽也窮
討巖穴務存藏積守儉保素¶剋已勵俗亦萬代之一人
也當年崩背而其¶子用之大張文物高陳聲勢即開佛
<pb:KR6r0138_WYG_007-22a>
法以從¶百姓之歡心又顯勝相用呈大國之威雄也¶立
四皇后表八柱國前後鹵簿隊仗倍常各¶二十四自古
皇王莫之比擬立元宣政禪位¶小兒時在襁褓正位斯
及自號天元皇帝¶也春秋方富未許喪身不盈一載又
從萬古¶兒小不立后父控衡厯移運徙隋高受禪位¶及
國財並為隋有斯可師也而不師之隋雖¶重法廣陳寺
塔至於財事無足稱言故使蓄¶積穀帛遍於國中倉庫
殷實不能散施故福¶門雖開示存而已及煬帝之末天
<pb:KR6r0138_WYG_007-22b>
下沸騰郊¶壘風驚畿甸霧結初登位也歌帝徳而曰萬¶
年後陵遲也咸面罵而揚諸咎倉廩資於羣¶盜糜爛者
無窮形骸執於賊臣百辟困於黔¶首舉斯以統無得守
株佛之誡言信而可驗¶何以知其然&KR0088;自古登臨無不
高稱萬嵗嵗¶之有萬斯即有期況減於萬何代不有既
前¶王不守於萬固知後帝義不逾之各取萬嵗¶今何所
在五運相襲可不鏡諸是以明后英¶賢知五家之必散
上智高識鑒三堅之可修¶已用之財則如影之相逐未
<pb:KR6r0138_WYG_007-23a>
用之物不可賜及¶怨親所以於國於家遺之如脱屣若
財若命¶棄之若遊塵莊嚴性識使早備法身成就善¶權
務津梁諸有斯至教也餘諸幻有知何所¶論故經云劫
燒終訖乾坤洞然須彌巨海<md:KR6r0138_T_007-0134a>¶都為灰揚天龍人鬼於中
凋喪二儀尚殞國¶有何常如斯法句可以尋真自外凡
鄙固非¶其務¶
唐傅奕北地范陽人其本西涼隨魏¶人伐齊平入周士
通道觀隋開皇十三¶年與中山李播請為道士十七年
<pb:KR6r0138_WYG_007-23b>
事漢王及¶涼反遷于岐州皇運初授太史令武徳四¶年
上減省寺塔僧尼益國利民事十一條高¶祖聞之竟不
行下奕乃多寫表狀逺近流布¶京師諸僧作破邪論以
抗之如後所列奕表¶云一僧尼六十已下簡令作民則
兵强農勸¶易曰男女搆精萬物化生此則隂陽父子天¶
地大象不可乖也今衞壯之僧婉孌之尼失¶禮不婚夭
胎殺子減損戸口不亦傷乎令佛¶家違天地之化背隂
陽之道未之有也請依¶前條尋老子至聖尚謁帝王孔
<pb:KR6r0138_WYG_007-24a>
丘聖人猶跪¶宰相況道人無取徳義未隆下忽公卿抗
衡¶天子如臣愚見請同老孔弟子之例拜謁王¶臣編於
朝典者奕奏如此未足理論出處殊¶途不可一述易稱
搆精佛則絶欲固知李¶氏道門相結伉儷日夕共㑹順
易隂陽不順¶則與佛何殊若順固其恒俗何為學僧守
靜¶絶欲無為以事討論纒綿自顯如上已述¶迷者未尋
且李耳子孫遍於天下張陵餘𦙍¶散列諸州祖宗遺緒
如何輒異若異其先斯¶為絶嗣三千之罪莫有高之況
<pb:KR6r0138_WYG_007-24b>
復黄書服氣¶三五七九之經上下相和四眼二舌之教
不¶可削也佛教不爾欲是過原先必戒之方¶袪俗滯此
則佛道之分途也高識者體之<md:KR6r0138_T_007-0134b>¶又云請同孔老門人拜
謁王臣者不知奕出¶此語何以自陳毁僧傲親抗君非
為忠孝固¶知道士常拜君親如何目見道士從僧抗禮¶
不能自化其𩔖何用彈人實而言之道士由¶來拜謁竊
形濫吹冒入出俗之儔致有黄巾¶乃張角之風也法儀
抗禮是緇徒之範也¶至如李老之服本襲朝章冠屨同
<pb:KR6r0138_WYG_007-25a>
蘭臺太史¶揖讓等大夫之儀也如何門人高抗先師之¶
位仰則沙門之法都不可也㑹逢寛政置不¶繩之以法
徵劾於何逃責但奕上事碎亂不¶經或言諸佛邪教退
還西域云或三萬戸¶州且存一寺不足校也¶一奕云唐
丁壯僧尼二十萬衆共結蕃¶心可不備預之哉請一配
之則年産十萬此¶亦劉生之古計也無用陳之如前已
顯斯則¶女子帶甲鰥夫執戈餌敵負國一何可笑入¶大
唐寺籍佛道二衆不滿七萬如何面欺¶上帝二十萬衆
<pb:KR6r0138_WYG_007-25b>
乎斯即自刑無勞他處¶二明寺作草堂土舍則秦皇漢
武為有徳之¶君良以佛縱奢侈寺塔八萬四千此國效
之¶又増其倍凡百士庶暗愁往罪虛規來福浪¶説天堂
地獄詛我華人至如秦皇阿閣漢武¶甘泉古迹宫觀不
過十數史官書之號曰無¶道曽不言佛無道過之又引
張融三破之言¶廣如前集今重顯之佛之化也依樹為
家形¶骸有累權開小室寺塔崇廣信心所營請増¶福田
非僧課造至如天堂地獄善惡之報殊¶焉品𩔖區分升
<pb:KR6r0138_WYG_007-26a>
沈之義天别不知道經往往¶亦述地獄須覈天堂有幾
地獄何所云云<md:KR6r0138_T_007-0134c>¶故道步虛云天人同其願飄颻入紫微
七祖¶生天堂我身白日升如是乃非一述天堂也¶不許
僧云是誰過乎¶三明請減寺塔則民安國治者由妖僧
虛説¶造寺之福庸人信之爭營寺塔小寺百僧¶大寺二
百以兵率之五寺强成一旅總計諸¶寺兵多六軍侵食
生民國家大患請三萬戸¶州且留一寺又引自古已來
僧反十餘自餘¶凶黨至今猶在請必除蕩用消戻氣浹
<pb:KR6r0138_WYG_007-26b>
旬之¶間宇宙廓清奕奏如此妄述兵多于時二衆¶不滿
七萬半為尼女豈等大國之六軍乎又¶云反僧凶黨猶
在者僧之從逆為俗所拘一¶身獨立如何動衆虚引飾
詐亂俗罔君天地¶不容故早磨滅又統詳之賊臣酷吏
何代能¶無濁濫當官何時不有堯放四凶非由事佛¶舜
既絶嗣豈是僧風不可以一臣逆節舉朝¶同誅一僧為
過全宗族滅奕奏狀曰望即依¶行明明作辟固絶其議¶
四明僧尼衣布省齋則貧人不饑&KR0094;無横死¶者臣聞佛
<pb:KR6r0138_WYG_007-27a>
戒僧尼糞掃衣五綴鉢望中一食¶獨坐山中清居禪誦
此佛之章法也若殺¶&KR0094;作衣佛戒不許今則知佛理虛
故生違犯¶(此是荀/濟語)餘則鄙罵惡𩔖厮下之言不足聞也¶
五明㫁僧尼居積利百姓豐滿將士皆富¶者六明帝王
無佛則大治年長有佛則虐政祚¶短者¶七明封周孔之
教送與西域胡必不行者¶八明統論佛教虛多實少¶者
九明𨼆農安近市廛處中國富民饒者<md:KR6r0138_T_007-0135a>¶十明帝王受命
皆革前政者¶十一明直言忠諫古來出口禍及其身者
<pb:KR6r0138_WYG_007-27b>
此¶之十一條通釋甚衆為存詞費約同諸異解¶奏之高
祖覽之大悦詔廢諸州寺塔至九¶年六月四日後上謂
曰你太直奏事怕殺¶人今日後勿懼貞觀六年又上書
令僧吹螺¶不合擊鐘又言佛法妖偽敕示蕭瑀瑀曰¶傅
奕非聖人者無法奕駁曰瑀先祖已來不¶事宗廟專崇
胡鬼非孝者無親因集佛教入¶中華已來士人識見高
逺有駁議其妖惑者¶為高識𫝊云奕𫝊如此云高祖從
其言而廢¶寺者斯罔君也豈有四年上事九年方廢省¶
<pb:KR6r0138_WYG_007-28a>
諸州寺塔乎竟無此詔如何信之一條假誑¶萬途可悉
奕身死後出𫝊貨之言雖矯詔無¶命可死又云上書不
許擊鐘斯妄作也經¶云擊鼓戒兵鳴槌集衆又云撞擊
佛鐘斯非¶教&KR0088;又述蕭瑀不事宗廟専事胡佛斯面欺¶
於宰伯也梁典云高祖七廟每祭畢涕泗滂¶沱是何言
也今京師東西兩第俱有宗廟四¶時饗祀相仍即目義
不濫聽私為此𫝊又可¶笑也止可誑緣邊小議未足以
示中華惜¶哉淨識一從汙染頓爾沈滯反本何期上所¶
<pb:KR6r0138_WYG_007-28b>
列人亦如前評興亡大半隨𩔖詳焉¶
(檢唐臨㝠報記云云太史令傅奕自武徳¶初至貞觀十/四年常誹毁佛僧以其年秋暴¶病卒初奕與道士傅仁)
(鈞薛賾善後傅薛俱¶受官傅鈞先亡賾夢見鈞曰先所/負錢可付¶泥人賾問誰&KR0088;曰即傅奕也是夜少傅馮¶長)
(命又夢在一處多見先亡長命問佛<md:KR6r0138_T_007-0135b>¶經罪福之事有實/乎曰皆定實也又問如傅¶奕生平不信佛死受何報答)
(曰傅奕已配越¶州作泥人矣長命旦入殿庭見薛賾説/所夢¶賾又説之二夢符合臨在其側同嗟歎之賾¶即送)
(錢付奕并説所夢後數日而奕卒案泥¶人者謂泥犂中/人也泥犂即地獄之别名矣¶八大地獄在於地下餘諸)
(雜獄散在山中海¶内/而受苦也深可痛哉)¶
　廣𢎞明集卷七
