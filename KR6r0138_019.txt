# -*- mode: mandoku-view -*-
#+TITLE: 廣弘明集
#+DATE: 2015-08-30 22:28:47
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0138_T_018-0221c>
#+PROPERTY: JUAN 19
¶
¶¶<pb:KR6r0138_WYG_019-1a>
欽定四庫全書
　廣𢎞明集卷十九¶¶
　　　　　　　　　　　　唐　釋道宣　撰¶
　　内¶典序¶¶¶¶¶¶¶(奉齊司徒/竟陵王敎)　　¶　　　　　梁沈約
尚矣哉羣生之始也義隱三藏之外事非二¶乗所窺自
並識同奔隨緣受業人天異軌¶翾動殊貫苦樂翻回愚
智相襲莫不宅火輪¶騖擬燄飈遷以寸陰之短晷馳永
劫之遙路¶精靈起伏萬緒千名如來發源恒品葢亦含¶
<pb:KR6r0138_WYG_019-1b>
生之一至於並首爭馳斯固未或異也至於¶覆簣無始
之初成功斷籌之末塗遙業逺妙¶軫遐長累明積慧靈
覺獨曉巨相四八照曜¶於大千尊法二九包籠乎無外
六度之業既¶深十力之功自遠濟物以權降魔匪力妙
法¶輪轉甘露啓霏舟輿六趣津梁五道登四衢<md:KR6r0138_T_019-0231c>¶之長陌
遊一乗之廣路斯既已事盈方等義¶滿神宣逮于大權
協化對揚宗極徇物兆¶於慈悲亡身著乎非已行符四
等道升十¶地若乃靈性特達得自懷抱神功妙力無待¶
<pb:KR6r0138_WYG_019-2a>
學成孤策獨騖莫知所限結習紛綸一隨理¶悟又有捐
情屏慮身心靡欲猒生死之長勤¶眷寂滅而投軫遙然
自得漏累煙銷且津心¶適道功非一業雖㑹理共源而
萌情或異是¶故髙心⬤行分路同趨忘懷屏欲⬤塗一
致¶或草礫身體投骸林澤内亡形相外馴兕虎¶或坐臥
行立迹不違衆禪業定門造次無爽¶安忍與金石同固
戒行與寳珠等色雖秋禽¶年至春鮪時登而耿介長蔬
忡怛在念妙迹¶匪遐神塗密邇有悟必通由之斯至故
<pb:KR6r0138_WYG_019-2b>
能¶藉智探虚乗心照理區區懐抱融然靡執俱¶處三界
獨與神遊包括四天卷舒萬劫聞片¶義而陟道場受一
言而升彼岸長夜未開心¶關自曉淹迴聖迹寢息神光
既負橐以從師¶亦栖林以綜業足蹈慧門學通龍藏妙
吼遐¶徹鸞音自逺若夫义跪運心期誠匪迹而導¶達神
功照啓未悟唱說之美義兼在斯暨九¶土⬤風八方舛
俗遊化所包事出𢎞奬皆足¶以遷光淨域登儀寳地並
黜華翦飾破愛辭¶親鼔枻無生之流方軌俗表之路固
<pb:KR6r0138_WYG_019-3a>
已千佛¶摩頂七住齊功至夫清信士女植緣曠劫雖¶復
容服未改而戒德内𢎞瞻毗耶而聳轡望¶波斯而⬤軫
駕四禪之眇眇汎八解之悠悠¶若乃十號尊崇三達靡
礙雖法身非有而常¶住在躬能仁權迹四門既非悟道
之始假滅<md:KR6r0138_T_019-0232a>¶⬤樹寧有薪盡之窮而天人瞻慕髣髴興情¶
彫金範玉圗容寫狀靈儀炫日寳刹臨雲或¶役鬼神之
功或資髓腦之力製非人匠寳以¶合成莫不龍章八彩
瓊華九色至乃齒髮傳¶靈衣履遺證聖迹彪炳日煥於
<pb:KR6r0138_WYG_019-3b>
閻浮神光陸¶離星繁於淨刹若乃乗此直心推誠闇往
則¶半息可追一念斯至感降參差雲霏霧委此¶又昭被
象譯輝映縑圗夫秉牘書事其流已¶逺葢所以彪著往
迹煥述遐聲雖篆⬤異文胡¶華舛則至於叶暢心靈抑
揚訓義固亦内外¶同規人神一揆墳典丘索域中之史
策本起¶下生方外之紀傳綂而爲言未始或異也而¶經
記繁廣條流舛散一事始末袠理卷分或詞¶義離斷或
文字互出甫渉後條已昧前覽尋¶源討流未知攸適雖
<pb:KR6r0138_WYG_019-4a>
精理瑩心止乎句偈而¶初悟始學致惑者多且中外羣
聖咸載訓典¶雖敎有⬤門而理無異趣故眞俗兩書逓
相¶扶奬孔發其端釋窮其致撤網去綱仁惠斯¶在變民
遷俗宜以漸至精粗抑引各有由然¶是故曲辨情靈栖
心妙典伏膺空有之說博¶綜兼忘之書該括羣流集成
兹典事以例分¶義隨理合功約悟廣莫尚於斯可以理
求證¶成妙果若乃載司南之車猶稱靡惑服四照¶之草
得用不迷況乎六馬同鑣萬流共貫日¶月經天方斯未
<pb:KR6r0138_WYG_019-4b>
已河海帶地夫豈足云葢入¶道之筌蹄羣生有悟於此
也¶
　　南齊皇太子解講䟽¶
皇太子以建元四年四月十五日集大乗望¶僧於𤣥圃
園安居寳地禁苑皆充供具珍臺<md:KR6r0138_T_019-0232b>¶綺榭施佛及僧震𤣥
音於六宵暢微言於¶永劫三達宣其妙果十住讚其祥
緣踐二¶氣而業升離九旬而功就暨七月既望乃敬¶捨
寳軀爰及輿冕自纓已降凡九十九物願¶以此力普被
<pb:KR6r0138_WYG_019-5a>
幽明帝室有嵩華之固蒼黔饗¶仁壽之福若有淪形苦
海得隨理悟墜體翺¶塗不遠斯復十方三世咸證伊言
兹誓或騫¶無取正覺¶
　　南齊竟陵王發講䟽(并頌/)¶
大矣哉妙覺之爲妙也無相非色空不可極¶而立言垂
訓以汲引爲方慈波慧水雖可溉¶而莫知其源者也靈
篇寳籍遠探龍藏葢無¶得而言焉至于義指天山之表
文隱交河之¶外又非斷籌所能筭也逮于祇樹菴園之
<pb:KR6r0138_WYG_019-5b>
妙¶吼四諦一乗之正說重譯而通中土莫不恒¶沙之一
焉而詞源海廣理塗靈奥雖字流附¶響萬軫同起分條
散葉離文析句未或暨¶其萬一也竟陵王殿下神超上
地道冠生知¶樹寳業於冥津凝正解於沖念若夫方等
之¶靈䆳甘露之深𤣥莫有不遊其塗而啓其室¶也秘藏
之被東國者靡不畢集皆繕以寳縑¶文以麗篆凝光瓊
笥炫彩瑶縢思欲敷震微¶言昭感未悟乃以永明元年
二月八日置講¶席於上邸集名僧於帝畿皆深辨眞俗
<pb:KR6r0138_WYG_019-6a>
洞測¶名相分微靡滯臨疑若曉同集於邸内之法¶雲精
廬演𤣥音于六宵啓法門於千載濟濟¶乎實曠代之盛
事也自法王已降暨于聽¶僧條載如左以記其事焉乃
作頌曰¶
十號神寂三達空𤣥迹由聖隱敎以慈宣<md:KR6r0138_T_019-0232c>¶氣氳緒法昭
晰遺筌摽聲妙住騰華寳蓮¶文摛龍藏義溢中天惟王
稟照道冠增璿星¶羅寳幄雲開梵筵思馳春馬理析秋
蟬靈¶場絢彩正水興蓮乗兹上果永導芳緣¶
<pb:KR6r0138_WYG_019-6b>
　　南齊竟陵王解講䟽二首¶
夫慿形輝化必由委氣之塗因方導理必同¶肖天之質
是以表靈邃瑞誕聖王宮駐彩辰¶緯停華日月故能積
慈成聖累妙成空坦¶照路於道場拔迷根於苦岸弟子
蕭子良¶滌盥煩襟栖情正業肅萃僧英敬敷慧典密¶藏
奥文雲開雨散今魄⬤丹逵日弦上朔止¶歩凝想空明
屬念雖神迹稍⬤而遺塵在兹¶乃飾筵藻殿張帷盛邸
潔誠祇事建斯寳集¶蘭泉波涌芳藹雲⬤秘理探微𤣥
<pb:KR6r0138_WYG_019-7a>
況悠邈宗¶條既舉窮功允就論堂卷座義鼓停音乗此¶
芳緣將升上住十方三世有證無爽¶
　　又¶
夫妙極衆象湛恩必通理冠羣方有感斯¶應自鸞音輟
唱圎光寢輝委華之相不傳踊¶地之符已遠行言入道
事難於造次一悟¶階空效隔於俄頃若非積毫成仞累
爝爲明¶無以方⬤慧門維舟法岸弟子是用夕惕載¶懷
惟日不足者也故敬集名僧演敷奥籍¶震微起滯輪動
<pb:KR6r0138_WYG_019-7b>
雲⬤月殿含呂魄弦上日甘¶露既窮輟言寳座卷文罷
席衣屣相趨仰惟¶先后稟靈娥德叶景軒度道載華嶽
化洽汾¶陰早棄蘭宮夙違椒掖千乗不追萬鍾靡及¶終
天之慕不續於短年欷報之誠恩隆於¶永劫敬捨軀服
以充供施藉此幽通控情妙<md:KR6r0138_T_019-0233a>¶覺仰願聖靈⬤登寳位越
四天之表記十¶號之尊惟兹三世咸證於此敢誓丹衷
庻符¶皎日¶
　　與荆州隱士劉虬書¶¶(劉虬初爲當陽令後爲南郡/丞頃之自¶免始事拂衣時年)
<pb:KR6r0138_WYG_019-8a>
　　　(三十二論者比漢疎邴¶焉遂辟穀却粒餌术衣/麻布衣草屩茅室¶土帳禮誦長齋六時不闕世)
　　　(諦典籍不復¶修綜棊書小藝一切屛絕惟硏精/佛理述¶善不受報頓悟成佛義當時莫能屈注)
　　　(法¶華等經講⬤槃大小品等齊建元初詔徴¶通/直散騎侍郎不就文宣深以正法以¶虬精於釋)
　　　(理要其東下/與虬書曰)　　　　　　　　蕭子良
玉燭登¶年金商在律炎涼始貿動靜惟安勤味道¶⬤幸
遵雅尚豈不樂哉僕誠幸甚百姓一¶心衆生不疾比屋
可封將又何求但良書¶獨擁善談無析願言之子實痗
我心所¶以不遠千里尺書道意自淳清既辨澆漓¶代襲
<pb:KR6r0138_WYG_019-8b>
隱顯之術參差黙語之途紛互或飾¶智以警愚或激情
以悟俗或穢已以闇¶通或謬歌以明道屠羊駔馬未足
磷其堅¶佯狂如愚豈能緇其白官楚蕃魏人外之¶氣逾
邈入漢遊梁區中之韻彌少及㩁其¶輕重品其得失則
淵懷洞賞寧或符之僕¶夙養閒襟長慕出槩迹塵珪組
心逸江¶湖未面自親聞風如舊而⬤駕之念徒軫¶式閭
之禮無階固已佇軸深衷傾筐遐路¶者矣君矯然獨遠
⬤乎難拔素志與白雲<md:KR6r0138_T_019-0233b>¶同悠髙情與青松共爽宣習質
<pb:KR6r0138_WYG_019-9a>
文緇林枯¶而重䓲昭辨空有連河壅而復滔所謂㤀¶言
之人可論天人之際豈能鳳舉鶴翻有¶心儀萃髙踰愛
海此筞禪衢沾濠射之冥¶遊屈祇鷲之法侶闡三乗於
窮子發二諦¶於困蒙有是因也何其暢歟今皇風具穆¶
至道𢎞被四海不溢五嶽無塵膠序肇修¶經法敷廣人
賤璣璜家習禮讓樵蘇必時¶郊林全鬱罿網有節鱗羽
偕翔至於層山¶絕澗環帶畿畎膏田沃野亘望無⬤信
可¶以招往隱倫栖集勝寄故文舉築室冶城¶之阿次宗
<pb:KR6r0138_WYG_019-9b>
植(闕/)西山之(闕/)葛洪考槃於海¶岫釋遠肥遁於鍾幽每
踐其遺蹤輙深九¶原之數若髙歩可遷復何懷乎四子
昔宣¶尼之見伯雪師利之往維摩豈不知相㤀之¶道哉
諒有以也未敘之間爲道自愛一二¶令凌琚之口具王
元長之詞也¶
　　與南郡太守劉景⬤書
去冬因君¶與劉居士書今春得其返价辭趣翩翩足有¶
才藻實子雲之筆札元瑜之書記伸復咨¶嗟彌用欽想
<pb:KR6r0138_WYG_019-10a>
此子含眞抱璞比調雲霞背俗¶居幽寓歡林漵養志南
荆可與卞寳爭價韜¶光梵服固同隋照共明雖顔叚之
栖遟偃仰¶楊鄭之寂漠恬淡取之若人信可同日而語¶
矣且道性天悠禪心自謐敦悅九部硏味三¶乗在家菩
薩行之而不難白衣居士即之而¶方易逝將燭昏霾於
慧炬拯淪溺於法橋¶扇靈⬤之留風鏡貞林之絕影僕
栖尚既同¶情契彌至而悠悠京苑間以江山假復神通¶
遠邇冥交曉曙疇得寫析深襟辨明幽㫖<md:KR6r0138_T_019-0233c>¶迹生滅之中
<pb:KR6r0138_WYG_019-10b>
談究眞俗之諦義故重有别書¶招來畿邑居問道之次
具爲敦請此蘭山¶桂水既足逍遥儒侶𤣥宗復多朋往
非以一¶爵相加豈其旌蒲爲分直闇投誠素庶必¶能𤣥
了脫悠爾來儀想時加資遣也¶
　　爲竟陵王致書劉隱士　　　　　庾杲之
司¶徒竟陵王懋於神者言象所絕接乎事者逺¶近所宗
鐘石非禮樂之本纓褐豈朝野之謂¶想闇投之懷不以
形骸爲阻一日通籍梁邸¶親奉語言夢想清顔爲歲已
<pb:KR6r0138_WYG_019-11a>
積以丈人非羔¶鴈所策故息蒲帛之典勝寄冥通諒有
風期¶之遲君王卜居郊郭縈帶川阜顯不徇功晦¶不標
迹從容人野之間以窮二者之致且𢎞¶護爲心廣敷眞
俗思聞繫表共剖衆妙式筵¶山阿虚館川涘實望賁然
少酬側遲昔東平¶樂善旌君大於東閤哲王愛素致吾
子於¶西山豈不盛歟百齡飄驟凝滯自物千載一¶期爲
仁由已且陵雪戒途非滅跡之効鴻¶鍾在御豈銷聲之
道已標異人之跡故有¶同物之勞豈山水無情應之以
<pb:KR6r0138_WYG_019-11b>
㑹愛閒在¶我觸地蕭條衡嶽何親鍾山何薄想𢎞思有¶
在不俟繁言¶(虬内固已決非復外物所動建武初徵爲/¶國子博士二年冬疾甚移在江州白雲徘)
(徊¶似入櫩户有異香氣空中磬聲因卒年六十¶弟子等/若䘮父而無服道俗赴葬者數百人¶餘論爲集二十四)
(卷梁大通三年諸子稽於¶謚法髙人庾詵曰道懐博聞/曰文何進之¶謚也陳寔曰文爲世範行爲士則廼謚曰)
(文<md:KR6r0138_T_019-0234a>¶範先生南郡太守任彦升曰余與先生雖年¶世相接/而荆吳數千未嘗膝行下風稟承餘¶論豈直發憤當年)
(固亦恨深終古然叔夜之¶敘黔婁韓卓之慕巨仲未必/接光塵承風¶彩正復希向遠理長想千載然其人自髙)
(假¶使横經擁箒日夜掃門㑹不覩千仞之一¶咫萬頃之/涓澮終於對靣萬古莫能及門故¶以此弭千載之恨幽)
(貞子虞孝敬曰其子之¶遴仕梁太常/與余善求其先人遺書次以¶爲傳云)¶
<pb:KR6r0138_WYG_019-12a>
　　請御講啓　　　　　　　　　梁簡文帝
臣綱¶臣綸臣紀言臣聞紫宮麗天著明𤣥象¶軒臺在嶽
逖聽良書是以道彌隆而禮愈縟¶德彌溥而事愈泰此
葢彰至治之尊牧生民¶之本也伏以大光嚴殿侔神垂
則沖天開¶宇功深大壯事協文明儀辰建極切靈啓¶構
照燭三光含超百堵咸謂心華所表復非¶良匠之力神
通所現不藉子來而成實唯淨¶國固絕董落之禮髙邁
釋宮理無鹿鳴之宴¶竊惟妙勝之堂本師於兹佛吼摩
<pb:KR6r0138_WYG_019-12b>
尼之殿如¶來亦闡法音伏希躬降睟容施灑甘露油然¶
慧雲霈然慈雨光斯盛業導彼蒼生履天居¶而說無相
同眞也建佛事而被率土化俗也¶同眞化俗至矣哉一
舉而三美顯豈不大¶乎與彼陘山之上僊巖之下西都
鳳皇負¶陽鸑鷟安足同日而語哉敢露丹愚伏待矜¶遂
輕干聽覽流汗戰懾謹啓¶
　　答請御講啓敕　　　　　　　　梁武帝
省啓欲須吾講具汝等意書云一日二日¶惟日萬幾今
<pb:KR6r0138_WYG_019-13a>
復過之年耆根熟氣力衰耗荷此黼<md:KR6r0138_T_019-0234b>¶扆有踰重負日中
或得一食或不得食周旦¶吐握未足爲勞楚君旰食方
今非切未明求¶衣聿來弗休晝勞夜思精華已竭數術
多事¶未獲垂拱兼國務靡寄豈得坐談須道行民¶安乃
當議耳越勑¶
　　重請御講啓　　¶　　　　　　梁簡文帝
臣綱臣綸臣紀言一日輕最上聞願垂法¶雨天鑒凝逺
未蒙降遂預均藥木誠同器水¶徒美春華還憐秋藿伏
<pb:KR6r0138_WYG_019-13b>
惟¶陛下德冠受圗道隆言契四三六五不能喩¶十堯九
舜無以方而秋風動條尚興未息之¶念一物失所猶起
納隍之仁方留衢室之情¶未義石渠之講竊以神通所
現一念萬機大¶權所行應時三密猶處禪寂影現十方
一起¶道場已爲八㑹豈與吹律之后均熊湘之勞¶鑄鼎
之君切風雨之務伏願以平等慧行如¶來慈爲度蒼生
降希有事使朝滿一乗情皆¶十善智珠法炬人人並持
四忍五明家家可¶望謹冒天威重以聞啓翹誠注仰伏
<pb:KR6r0138_WYG_019-14a>
希允¶遂使北冀無山豈自髙於曩日南陽迴景不¶獨隔
於當今謹啓¶
　　重答御講啓勑　　　　　　　　梁武帝
省重啓猶欲須吾講說具汝等¶所懷亦不異前答緣邊
未人國度多乏如是¶等事恒須經計其餘繁碎非可具
言率土未¶寧菜食者衆兼欵附相繼賞與未周怨望者¶
多懷音者少漢世渾并賈⬤亦且流慟魏室¶無虞楊阜
猶云可悲況今爪牙腹心不貳之¶臣又論道帷幄之士
<pb:KR6r0138_WYG_019-14b>
四聰不開八達路擁王¶侯雖多維城靡寄晝厲夕惕如
履霜刃以朽<md:KR6r0138_T_019-0234c>¶索馭六馬豈足爲喩詩不云乎知我者謂
我¶心憂不知我者謂我何求方今信非談日汝¶等必欲
爾者自可令諸僧於重雲中講道義也¶越勑¶
　　又請御講啓　　¶　　　　　　梁簡文帝
臣綱臣綸臣紀言敢藉寵靈頻干聽覽再降¶神㫖未垂
臨燭伏以皇政廣覃天覆悠逺海¶河夷晏日月貞明洛
水有稱蕃之胡藁街有¶歸命之虜春戈已戢秋塵不飛
<pb:KR6r0138_WYG_019-15a>
槐棘均多士¶之詩貂璫有得賢之頌聖德沖謙劬勞日¶
昃猶以時多禹歎物未堯心百辟慚惶羣司¶聳蕩臣等
或三善靡聞或一官不効嗜鮑逢¶宰相之請學儉得叅
軍之譏而自以結根天¶苑竊髙前載是以匪懼塵黷復
敢上聞伏願¶樂說大慈特垂矜許放光動地不以法妨
俗¶隨機逗藥不以人廢言俾兹含生凡厥率土¶心花成
樹共轉六塵鏡裏得珠俱開三障於¶其誠願孰不幸甚
累冒宸嚴倍增戰息謹¶啓¶
<pb:KR6r0138_WYG_019-15b>
　　又答御講啓勑　　　　　　　　梁武帝
省汝等啓復具所懷汝等未達稼穡之艱難¶安知天下
負重庸主少君所以繼踵顚覆¶皆由安不思危況復未
安者耶殷鑒不逺在¶於前代吾今所行雖異曩日但知
講說不憂¶國事則與彼人異術同亡易言其亡繫于苞¶
桑斯則乾乾夕惕僅而後免汝等思之一¶二具如前勑
越勑¶
　　謝上降爲開講啓¶　　　　　　梁簡文帝
<pb:KR6r0138_WYG_019-16a>
臣綱啓舍人徐儼奉宣¶勑㫖無礙大慈不違本誓來歳
正月開說三<md:KR6r0138_T_019-0235a>¶慧經伏奉中詔身心喜躍飢蒙王膳比此
未¶踰貧獲寳珠方斯非譬伏以元正慶流大裘¶禮畢慧
雲續潤法雨仍垂出世洪恩與陽春¶而布澤俾兹含生
隨藥木而增長懽同萬國¶福浹九圍豈直愚臣得未曾
有謹宣今勑馳¶報綸紀具爾相趣無辭上謝謹啓¶
　　奉請上開講啓¶
臣綱言竊以眞如無說非筌不悟極果不應¶注仰斯通
<pb:KR6r0138_WYG_019-16b>
故噐有水緣方見圎曦之影藥¶含長性得墜慧雲之慈
伏惟陛下玉鏡宸居¶金輪馭世應跡有爲俯存利物不
違本誓開¶導愚蒙驅十方於大乗運萬國於仁夀豈止¶
冶斤田粟功侔造化疏江決河削成天下智¶髙九舜明
出十堯頻徙鑾蹕降甘露雨天人¶舞蹈含生利益是以
背流知反迷岸識歸臣¶自叨預趨聞渴仰無厭一日冒
陳丹欵伏希¶復轉法輪未⬤聽卑之恩尚絕愚臣之願¶
慺慺寸志重敢披祈伏願將降一音曲矜三¶請被微言
<pb:KR6r0138_WYG_019-17a>
於王舍集妙義於寳坊聖心等視¶蒼生猶如一子遂臣
之請即是普被無邊如¶蒙允許衆望亦足兩肩荷負豈
敢爲喩不任¶下願謹啓事以聞謹啓¶
　　答請開講啓勑　　　　　　　　梁武帝
省啓具汝所懷法事既善豈不欣然吾内¶外衆緣憂勞
紛總食息無暇廢事論道是所¶未遑汝便爲未體國也
越勑¶
　　重謝上降爲開講¶啓　　　　　梁簡文帝
<pb:KR6r0138_WYG_019-17b>
臣綱啓丹願懇誠屢冒宸扆實希降甘露¶雨普被三千
天聽孔邈未垂鑒遂旱苗傾潤¶豈比自憐暍鳥思林寧
方渴仰近因大僧正<md:KR6r0138_T_019-0235b>¶慧令伏敢重祈降逮勑㫖垂許來
歲二月開¶金字波若經題⬤特之恩曲應愚請稽拜恭¶
聞不勝喜躍身心悅樂如觸慈光手足蹈舞¶義非餘習
伏以香城妙說實仰神文潤方雲¶雨明踰日月能使迷
途識正大夢均朝梵志¶懼來天魔遙禮提桓所聽而今
得聞波崙所¶求希世復出其為利益深廣無邊九圍獲
<pb:KR6r0138_WYG_019-18a>
悟¶十方蒙曉雖復識起初流心窮後念方當共¶捐五葢
俱照一空巍巍蕩蕩難得爲喩臣仍¶屈慧令續宣此典
大乗普導實由聖慈伏筆¶罄言寧宣戴荷不任下情謹
啓事謝聞謹啓¶
　　御講般若經序　¶　　　　　　　梁陸雲
夫理臻畢竟而照盡空寂入三門而了觀導¶五濁而超
津譬兹烈炎逺衆邪而不觸如彼¶出日示一相以趨道
自羅閱闡其𤣥言香域¶𢎞其妙說彌勒表字於圎光帝
<pb:KR6r0138_WYG_019-18b>
釋念善於明¶呪受持讀誦神力折於猛風恭敬尊重福
利¶踰於寳塔葢衆聖之圎極而萬法之本源也¶皇帝眞
智自己大慈應物送迎日月緯絡天¶地鎭三季之澆風
緝五際之頽俗出臨衢室¶退事齋居非以黃屋爲尊每
以蒼生爲念德¶遍區宇未足顯於至仁理絕名言更慇
懃於¶密說昔慧燈隱耀法藏分流二乗踳駁五¶部乖謬
訶黎狹劣徒仰黑月之光毗曇褊¶滯未見沈珠之寳自
聖皇應期探盡幾妙決¶散羣迷摧伏異學極天宮之浩
<pb:KR6r0138_WYG_019-19a>
博窮龍殿之¶秘深於是大發菩提深𢎞般若永斷煩惑
同¶歸清淨潤甘露於羣生轉法輪而不息上以¶天監十
一年注釋大品自兹已來躬事講說<md:KR6r0138_T_019-0235c>¶重以所明三慧最
爲奥逺廼區出一品别立¶經卷亦由觀音力重特顯普
門之章登住行¶深廼出華嚴之品故以撮舉機要昭悟
新學¶者焉大僧正慧令葢法門之上⬤亦總持之¶神足
願等須提之問遂同迦葉之請廼啓請¶御講說斯經有
詔許焉爰以大同七年三月¶十二日講金字般若波羅
<pb:KR6r0138_WYG_019-19b>
蜜三慧經於華林園¶之重雲殿華林園者葢江左已來
後庭遊宴¶之所也自晉迄齊年將二百世屬威夷主多¶
奢替舞堂鐘肆等阿房之舊基酒池肉林¶同朝歌之故
所自至人御宇屏棄聲色歸傾¶宮之美女共靈囿於庶
人重以華園毁折¶悟一切之無常寳臺假合資十力而
方固捨¶兹天苑爰建道場莊嚴法事招集僧侶肅肅¶神
宇結翠巘之陰峩峩重閣臨丹雉之上廣¶博光明有邁
菴羅之地身心安樂實符歡喜¶之園于時三春屇節萬
<pb:KR6r0138_WYG_019-20a>
物舒榮風日依遲不¶寒不暑瑞華寳樹照曜七重玉底
金池淪漪¶八德洞啓髙門雲集大衆趨法席以沸諠聽¶
鳴鐘而寂靜皇太子智均悉達德邁曇摩捨¶三殿之俗
娛延二座以問道宣成王及王矦¶宗室等亦咸發深心
並修淨行熏戒香以調¶善服染衣而就列廕映蟬冕委
蛇冠帶排金¶門登玉階者濟濟成羣既而警蹕北趨棨
㦸¶東轉門揚清梵傍吐香煙被淨居之服升¶須彌之座
八種妙聲發言無滯十方竦聽隨¶𩔖得解甚深之義在
<pb:KR6r0138_WYG_019-20b>
挹注而難竭樂說之辯¶既往復而彌新至於宿學耆僧
亟淪偏執專¶杖數論未了經文變小意以稱量仰天尊<md:KR6r0138_T_019-0236a>¶
而發問於是操持慧刃解除疑網示之迷方¶歸以正轍
莫不渙然冰釋欣然頂戴若蓮華¶之漸開譬月初而增
長凡諸聽衆自皇太子王¶矦宗室外戚及尚書令何敬
容百辟卿士虜¶使主崔長謙使副陽休之及外域雜使
一千三¶百六十人皆路逾九驛途遙萬里仰皇化以¶載
馳聞大華而躍踊頭面伸其盡禮讚歎從¶其下陳又别
<pb:KR6r0138_WYG_019-21a>
請義學僧一千人於同泰寺夜¶覆制義並名擅龍象智
曉江河傳習譬於瀉¶瓶諷誦同於疾雨沙門釋法隆年
將百歲學¶周三藏識洞八禪說法度人顯名於關塞之¶
北聞中國應講摩訶般若經故自逺而至時¶僧正慧令
猶未啓講京師道俗亦不知御應¶講也至發講之日又
有外國僧衆不可勝數¶並衆所不識同集法座故知放
光遍照地神¶唱告豈勞馳象之使冥符信鼓之期㑹稽¶
鄮縣阿育王寺釋法顯修習苦行志求慧解¶既等鬱多
<pb:KR6r0138_WYG_019-21b>
之思惟亦同波崙之懇到廼於¶講所自陳願力刺血灑
地用表至誠昔剜體¶供養析骨書寫歸依正法匪吝身
命以今¶望古信非虛說凡講二十三日自開講迄於¶解
座日設遍供普施京師文武侍衞竝加班¶賚上光宅天
下四十餘年躬務儉約體安菲¶素常御小殿裁庇風雨
所居幄座僅於容膝¶外絕三驅之禮内屏千鍾之宴膳
夫所掌歲¶撤萬金掖庭之費年減巨億兼以博收地利¶
同入珍於撓海盈息泉府譬無盡於龍金故¶能不勞人
<pb:KR6r0138_WYG_019-22a>
力無損國度財法兼施周流不竭¶是講也靈異雜沓不
可思議一則宮中佛像<md:KR6r0138_T_019-0236b>¶悉放光明二則大地震動備諸
踊沒三則夜¶必澍雨朝則晴霽淑氣妍華埃塵不起四
則¶犍椎既鳴講筵將合重肩絓轂塡溢四門而¶人馬調
和不相驚擾五則所施法席止坐萬¶人而恒沙大衆更
無迫迮六則四部曠逺咸¶聞妙說軒檻之外聽受益明
七則淨供遍設¶㕑匪宿辦妙食應時百味盈溢八則⬤
氲¶異香從風滿觸九則鏗鏘雅樂自然發響十¶則同聲
<pb:KR6r0138_WYG_019-22b>
讚善遍於虛空斯葢先佛證見諸天¶應感超踊寳於昔
靈邁雨華於往瑞是時率¶土藻抃含靈慶悦願預福田
爭事喜捨上皆¶區其心迹爲發大願竊以一句奉持尚
生衆¶善二字經耳猶階勝報況廣運大乗遍揚正¶法等
發慧根同趨妙果方當秘諸寳函傳彼¶金字亘萬劫以
光明彌大千而利益盛矣哉¶信無德而稱也小臣預在
講筵職叅史載謹¶録時事以立今序¶御出同泰寺講
　　¶¶¶御講摩訶般若經序¶　　　　　　蕭子顯¶
<pb:KR6r0138_WYG_019-23a>
庖犧廼神八象所以成列周文克聖六虛¶所以廣陳葢
導俗之偏典非通方之大訓¶至如漢明自講局以儒術
簡文談䟽復謝專¶經猶靈若之觀井甃雲夢之在胷中
也¶皇帝體至道而揚盛烈亶聰明而作元后十¶地斯在
俯應人王八福是生允歸世主𤣥覽¶無際眇塵劫之初
寂照所通該六合之外屈<md:KR6r0138_T_019-0236c>¶此無爲示同有學檀忍兼修
禪慧⬤舉超國¶城而大捨既等王宮之時量珍寳於四
天又¶同轉輪之日輕之若鴻毛去之如脫屣故以¶道駕
<pb:KR6r0138_WYG_019-23b>
皇王事髙方冊若非蘊生知之上德蓄¶機神於懐抱洞
比三明齊功二智孰能與於¶此者哉金字摩訶般若波
羅蜜經者葢法部¶之爲尊乃圎聖之極敎開宗以無相
明本發¶軫與究竟同流奥義雲霏深文海富前世學¶人
鮮能堪受¶皇上愛重大乗遨遊法藏道同意合眷懐總¶
持親動王言妙踰綸紱導明心之逺筌標空¶解之竒趣
乃摛以翠縑刻爲金篆衆具寳飾¶品窮無價芝英讓巧
金碧相輝雖榮光之翊¶河圗方此非瑞青玉之爲仙簡
<pb:KR6r0138_WYG_019-24a>
於焉已劣皇¶太子承萬機之暇日藉聽朝之閒覽譬彼
薰¶風願聞𢎞說殷勤奏請然後獲從以中大通¶七年太
歲癸丑二月己未朔二十六日甲申¶輿駕出大通門幸
同泰寺發講設道俗無遮¶大㑹萬騎龍趨千乗雷動天
樂九成梵音四¶合震震塡塡塵霧連天以造于道場而
建乎¶福田也既而龍衮輟御法服尊臨殿華紫紺¶座延
髙廣上界莫之擬新學不能升天容¶有穆降詔音旨𢎞
捷疾之辯騁無畏之辭炙¶輠無窮連環自解恣所請問
<pb:KR6r0138_WYG_019-24b>
渙然冰釋滯義¶同遣疑網皆除亦猶懸鏡之不藏衢樽
之俟¶酌加以長筵亘陛冠冕千羣充堂溢霤僧侶¶山積
對别殿而重肩環髙廊而接坐錐立不¶容棘刺無地承
法雨之通潤悅甘露而㤀歸¶如百川之赴巨海𩔖衆星
之仰日月自皇太<md:KR6r0138_T_019-0237a>¶子王矦已下侍中司空𡊮昴等六百
九十八¶人其僧正慧令等義學僧鎭座一千人晝則¶同
心聽受夜則更述制義其餘僧尼及優婆¶塞優婆夷衆
男冠道士女冠道士白衣¶居士波斯國使于闐國使北
<pb:KR6r0138_WYG_019-25a>
館歸化人講肆¶所班供帳所設三十一萬九千六百四
十二¶人又二宮武衞宿直之身植葆戈駐金甲並¶蒙講
饌别錫泉府復數萬人不在聽衆之例¶外國道人沙呵
耶奢年將百歲在檀特山中¶坐禪聞中國應有大講故
自逺而至機感先¶通咫尺萬里言語不達重譯乃宣三
藏之解¶聖情懸照又波斯國使王安拘越⬤服逺夷¶列
參近座膜拜露頂欣受未聞多種出家聞¶義爲貴即有
四人同時落髮先是寳誌法師¶者神通不測靈迹甚多
<pb:KR6r0138_WYG_019-25b>
自有别傳天監元年¶上始光有天下方留心禮樂未遑
汾陽之寄¶法師以其年九月自持一麈尾扇及鐵錫杖
奉¶上而口無所言上亦未取其意于今三十餘¶年矣其
扇柄繫以小繩常所綰揳指迹之處¶宛然具存至是御
乃鳴錫升堂執扇講說¶故知震大千而吼法者抑有冥
符是時歲云¶芳春每夕雨注法鼓晨鳴輒便清朗時過
兩¶旬日盈三七陽和協度雲景禎祥至解講之¶辰四衆
雲集懴禮纔畢而正殿十方大像忽¶放光明起自毫間
<pb:KR6r0138_WYG_019-26a>
遍於卍字左右靈相炳發¶金儀炫燿俄而左邊十方菩
薩像續復放光¶起右腋下達于肩上聖御躬自䖍禮大
衆咸¶所觀矚故知現此面門證明義㫖若夫多聞¶弟子
内聖垂風右史記言實惟帝則乃命近<md:KR6r0138_T_019-0237b>¶臣纂録時事凡
厥諮諏罔不備舉或通釋已¶逺而疑審方來或宗致未
聞而啓請先至其¶追審者皆是本習所懷或隔日異辰
義成先¶後或雖伸往復終是一問聖㫖並隨方酬¶接如
響應聲萬物爲心事見乎此後之學者¶宜曉斯趣上𢎞
<pb:KR6r0138_WYG_019-26b>
法歲久凡諸學僧逺近同集¶竝㑹京師而僧家之學師
習相守唯信口說¶專仗耳功鮮能尋究經文依求了義
上每爲¶之通解神彩意得已在言先裁引文句便至¶數
十精詳朗贍莫能追領舊學諸僧黯如撤¶燭㢮氣結舌
無人不然萬衆仰觀一時心喜¶諸如此事非翰墨所能
述又外國諸僧所論¶義者不必開所立之義直是素有
心疑止來¶求決或發偈誦然後諮疑或請問既罷讃歎¶
發願或語畢還坐衆俱不識或諮竟乃去¶莫知所在容
<pb:KR6r0138_WYG_019-27a>
服非常凡聖難測是講也東儲¶始啓止蒙七日諸僧鑽
仰欲罷不能重復伸¶請更蒙二七而請益之衆顒顒不
已上以國¶務久擁不允所祈將欲解座皇帝捨財遍施¶
錢絹銀錫杖等物二百一種直一千九十六¶萬¶皇太子
奉親玉經格七寳經函等仍供養經¶又施僧錢絹直三
百四十三萬六宮所捨二¶百七十萬上親臨億兆躬自
菲薄司服所職¶饔人所掌若非朝廷典章止是奉身之
費則¶太宮一日將十萬生衣歲出千金上並不取¶别自
<pb:KR6r0138_WYG_019-27b>
營給服麤浣衣噐同土簋日一⬤膳過¶中不餐寒暑被
襲莫非大布所居便殿不¶能方丈昔之幄座今爲下牀
旁無侍衛顧無<md:KR6r0138_T_019-0237c>¶玩物左右唯經書卷軸所對但見香罏
錫杖¶昧旦坐朝日旰乃息夜尋法寶明發不寐所¶利唯
人所約唯己誠起居之恒事禁中之實¶録又宮人常格
年給數千萬悉從停省無所¶爲留雖漢文衣不至地光
武穀數十斛方之¶蔑如矣所造寺塔及諸齋㑹不藉子
來之民¶不同大酺之禮皆是採山澤之地利爲如法¶之
<pb:KR6r0138_WYG_019-28a>
淨財量入爲出資無外取一役之勞計限¶傭賚故能構
製等於天宮設飯同於香積國¶朝大禮莫過三元三元
所設衆止數萬隔歲¶預營僅而後舉監督紛糾以爲巨
費至於¶此㑹出自淨財遠近百姓願爲邑節欣欣請¶受
爭取福分不待號令不須課率黍稷馨香¶如期即至數
十萬衆饗之不盡所以知是皇¶上化力之所到百姓善
根之有成至如軍國¶恒度府庫常畜固以天下爲公噐
則秋毫無¶所侵也初上造十三種無盡藏有放生布施¶
<pb:KR6r0138_WYG_019-28b>
二科此藏利益已爲無限而每月齋㑹復於¶諸寺施財
施食又别勑至到張文休日往屠¶肆命切鼎俎即時救
贖濟免億數以此爲常¶文休者先爲運吏輒散運米與
貧民應入大¶辟上愍其一分惻然不許非唯赦其重辜
乃¶加以至到之目既非馮暖之市義又無汲¶黯之請罪
人微宥重過於昔時文休既荷嘉¶貸未嘗暫怠日中或
不得食而足不得息¶周遍京邑行步如飛擊鼓揚幡負
擔馳逐¶家禽野獸殫四生之品無不放捨焉是時朝¶臣
<pb:KR6r0138_WYG_019-29a>
至于民庶竝各隨喜又錢一千一百一十¶四萬上區其
心迹列有十條或捨財同今法<md:KR6r0138_T_019-0238a>¶事者或捨財以供養者
或捨財行慈悲者或¶捨財乞誦經者或捨財入節供者
或捨財入¶放生者或捨財入布施者或捨身施大衆者¶
或燒指供養三寳者或聞講啓求出家者昔¶如來化導
獲悟不同故法眼無生根性非一¶上並與其人同發大
願别見願文小臣陪侍¶講筵謹立今序
　　¶發般若經題論義　　　　　梁都講¶法彪¶¶
<pb:KR6r0138_WYG_019-29b>
都講枳園寺法彪唱曰摩訶般若波羅蜜經¶制曰曼倩
云談何容易在乎至理彌不可¶說雖罄兩端終慙四答
夫實智不動至理無¶言湛然莫測超爾獨逺照盡空界
不運其明¶用窮有境不施其功無住住以之住無得得¶
以之得百福殊相同入無生萬善異流俱㑹¶平等故能
導羣盲而竝驅方六舟而俱濟成¶菩提之妙果入⬤槃
之𤣥門三明不能窺其¶機七辯不能宣其實大聖世尊
不違本誓以¶方便力接引衆生於無名相寄名相說使
<pb:KR6r0138_WYG_019-30a>
訪¶道者識塗令問津者知歸所以於王舍城大¶師子吼
説摩訶般若波羅蜜經此經亦名爲¶大品經古舊相傳
有五時般若窮檢經論未¶見其說唯有仁王般若題列
卷後具有其文¶第一佛在王舍城說大品般若第二佛
在舍¶衞國祇洹林中說金剛般若第三佛在舍衞¶國祇
洹林說天王般若第四佛在王舍城說¶光讚般若第五
佛在王舍城說仁王般若其<md:KR6r0138_T_019-0238b>¶云金剛般若有八卷淮南
唯有校量功德一¶品即其本名金剛般若卷後題云佛
<pb:KR6r0138_WYG_019-30b>
五¶時說般若此是初時說此土未有第二時說¶兩記相
反難得承用大智論言般若部黨有¶多有少止云光讚
放光道行舉此三經不列¶五時此土有光讚放光道行
三經放光即是¶大品光讚道行與放光無殊正以詳略
爲異¶光讚起序品至散華品凡二十七品大本至¶散華
有二十九品光讚闕無二品道行初起¶三段盡後囑累
凡有三十品依大本除前¶六品猶應有八十四品道行
闕無五十四品¶光讚道行與大品事義無異爲是出經
<pb:KR6r0138_WYG_019-31a>
者辭¶有文質是爲在天竺時已分爲三部前注大¶品亦
開爲五别隨文析理非爲異處僧叡小¶品序云斯經正
文凡有四種是佛異時適化¶廣略之說其文多者十萬
偈少者六百偈此¶之大品乃是天竺中品但言四種不
說五時¶前謂僧叡小品序即是七卷般若隨從舊聞¶致
成差漏不逺而復庶無祇悔僧叡所言小¶品即是道行
般若何以知然以三事驗故知¶其然一道行般若尾末
亦自題爲小品二七¶卷有二十九品道行文有三十品
<pb:KR6r0138_WYG_019-31b>
僧叡序三¶十品者不序二十九品者三僧叡序止讚道¶
行二字其文言云章雖三十冠之者道言¶雖十萬倍之
者行行凝然後無生道足然¶後補處以是義故知道行
經即是小品大品¶之名是道安法師出經後事道安云
昔在漢¶陰十有五載講放光經歲常再過爾時猶未¶名
爲大品前來小品後至小品有三十章大<md:KR6r0138_T_019-0238c>¶品有九十章
多少不同以相形待小大之名¶所以得生復有人言佛
說五時敎第一時在¶鹿野苑轉四諦法輪乃至第五時
<pb:KR6r0138_WYG_019-32a>
於⬤𣗳間¶轉大般⬤槃云大品經是第二時敎淨名¶思
益是第三時敎法華經是第四時敎是義¶不然釋論言
須菩提聞法華經中說聲聞人¶皆當作佛是故今問爲
畢定不畢定是則聞¶法華在前說大品在後以是因縁
不得言大¶品經是第二時說又如二夜經中說佛從得¶
道夜至⬤槃夜是兩中間所說經敎一切皆¶實不顚倒
以是義知從尼連禪河邊初得道¶日乃至娑羅林中入
⬤槃夜常說般若波羅¶蜜中本起經云如來始成道優
<pb:KR6r0138_WYG_019-32b>
陀耶還淨飯¶王問今者獨處思憶何事優陀耶答云世
尊¶唯空苦樂非眞淨飯王言災矣悉達一切¶皆有如何
言無反矣悉達與人爲讎此是始¶成道時說般若波羅
蜜髙貴德王經言菩薩¶修行方等大般⬤槃不聞布施
不見布施乃¶至不聞大⬤槃不見大涅槃知見法界解
了¶實相空無所有第九功德經言菩薩修大⬤¶槃於一
切法悉無所見若有見者不見佛性¶不能修習般若波
羅蜜不得入於大般⬤槃¶乃至廣說以如是因縁故當
<pb:KR6r0138_WYG_019-33a>
知初成道日乃¶至⬤槃夜常說般若波羅蜜經般若波
羅蜜¶是諸佛母三世如來皆由是生無相大法非¶可戲
論豈得限以次第局以五時根性不同¶宜聞非一亦復
不但止有五時往年令莊嚴¶僧旻法師與諸學士共相
硏覈檢其根性應¶所宜聞凡有三百八十人是則時敎
甚爲衆<md:KR6r0138_T_019-0239a>¶多一人出世多人得利益豈容止爲一根性¶人
次第五時轉大法輪所言摩訶般若波羅¶蜜經者經題
立名凡有三意一以人二以法¶三人法⬤舉辨意思益
<pb:KR6r0138_WYG_019-33b>
是以人名經法華⬤¶槃是以法名經淨名勝鬘是人法
⬤舉此經¶立名以法名經離法無人離人無法云何得¶
言此經以法爲名般若是實法人是假名此¶是人家之
法非法家之人猶如道諦是法寶¶攝是故此經得受法
名摩訶般若波羅¶蜜此是天竺音經是此土語外國名
爲修多¶羅此言法本具含五義一出生二涌泉三¶顯示
四繩墨五結鬘訓釋經字亦有三義一¶久二通三由久
者名不變滅是名爲久三世¶不遷即是常義通者理無
<pb:KR6r0138_WYG_019-34a>
擁滯是名爲通一¶切無礙即是道義由者出生衆善是
名爲¶由萬行軌轍即是法義以經字代修多羅者¶修多
羅名通經名别修多羅名所以通者凡¶聖共有所以爲
通經名别者此土聖人所說¶名之爲經所以爲别以經
字代修多羅欲令¶聞者即得信解摩訶此言大般若此
言智慧¶波羅此言彼岸蜜此言度又云到具語翻譯¶云
大智慧度言彼岸度者葢是國語不¶同此以爲非彼以
爲是此以爲是彼以爲非¶隨俗之說更無異義此中有
<pb:KR6r0138_WYG_019-34b>
四意一稱德二¶出體三辨用四明宗大是稱德智慧是
出¶體度是辨用彼岸是明宗此中復有二意一¶者法說
二者譬說大者是法說彼岸是譬說¶即以彼岸譬於⬤
槃云何是大義空是大義¶⬤槃十八空云言大空者謂
般若波羅蜜空<md:KR6r0138_T_019-0239b>¶此經言色大故般若大不待小空名爲
大空¶大若定大不名爲大無得而稱是爲大義¶云何智
慧義能知諸法實相是智義能照諸¶法無生是慧義若
有照有得不名智慧無照¶無得而本圎寂是智慧義云
<pb:KR6r0138_WYG_019-35a>
何爲度義生死¶是此岸⬤槃是彼岸煩惱爲中流以第
一度¶濟於四流以是因緣名之爲度度若定度不¶名爲
度無去無來是名度義又云到者以無¶生慧能證⬤槃
未到云到是體性能到故名¶爲到不見因有能到不見
果有所到是名到¶義云何是彼岸義生死是此岸⬤槃
是¶彼岸生死不異⬤槃⬤槃不異生死不行二¶法是彼
此岸義所以須菩提白佛言世尊菩¶薩摩訶薩修般若
波羅蜜當得薩婆若不佛¶言不世尊不修般若波羅蜜
<pb:KR6r0138_WYG_019-35b>
當得薩婆若不¶佛言不世尊修不修當得薩婆若不佛
言不¶世尊非修非不修當得薩婆若不佛言不世¶尊若
不爾云何當得薩婆若佛言菩薩摩訶¶薩得薩婆若如
相須菩提又問言世尊菩薩¶不以二法不以不二法云
何當得一切種智¶佛言無所得即是得以是得得無所
得又佛¶言色即薩婆若乃至一切種智即薩婆若色¶如
相乃至一切種智如相皆是一相無二無¶别以是義故
名般若波羅蜜若能離著取縁¶㤀懷求理如響受聲如
<pb:KR6r0138_WYG_019-36a>
幻聽法斯眞可謂般¶若波羅蜜矣止誦初章更無異識
義乖傳燈¶心非受水豈能宣金口於慧殿散甘露於香¶
城潤良田之種子發菩提之萌芽譬坳¶塘之水隨百川
而入巨海猶蟭螟之目因千日<md:KR6r0138_T_019-0239c>¶而窺大明豈知其涯岸
之所止泊寧見照燭¶之所近逺慿藉大衆宿植德本仰
承如來慈¶善根力儻有疑難冀能酬答餘有問答一十¶
二卷訪本未獲故其文葢闕¶
　　謝開講般若經啓　　　　　¶　梁簡文帝
<pb:KR6r0138_WYG_019-36b>
臣綱言伏承輿駕臨同泰寺開金字般若波¶羅蜜經題
照迷生之慧日導出世之長源百¶華同陰萬流歸海幽
顯讚揚率土含潤臣身¶礙已來望舒盈闕甘露普被人
天俱萃波若¶魔事獨在微躬馳係法輪私深剋責不任
下¶情謹奉啓奉承謹啓¶
　　答謝開講般若啓勑　　　　　　梁武帝
省啓具之爲汝講金字般若波羅蜜經發題¶始竟四衆
雲合華夷畢集連雨累日深慮廢¶事景物開明幽顯同
<pb:KR6r0138_WYG_019-37a>
慶實相之中本無去來¶身雖不到心靡不在善自調養
愼勿牽勞尚¶有兩旬日數猶奢今雖不同後會未晚也
吾¶始還臺不復多勑越勑¶
　
　
　
　
　
<pb:KR6r0138_WYG_019-37b>
　
　
　
　
　
　
　
　廣𢎞明集卷十九
